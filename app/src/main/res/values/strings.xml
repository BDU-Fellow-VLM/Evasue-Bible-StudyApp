<?xml version="1.0" encoding="utf-8"?>
<resources>
    <string name="app_name">Evasue Bible Study</string>
    <string name="bislet">
                          \n
 ናሆም በጣም የሚወደው ምግብ ቤት አለ፡፡ ብዙ ሌሎች አማራጭ ምግብ ቤቶች ቢኖሩም ይህ ምግብ ቤት ግን ለእርሱ
ለየት የሚልበት ምክንያቶች አሉት፡፡ ይኸውም የስሙ ጽዮን መሆን መስተንግዶው በትህትና የተሞላ እና አክብሮትን ማዘሉ
እና አለመሰልቸቱ ነው፡፡ ከዚህ በላይ ደግሞ የምግቡ ጣዕምና ቃና ወደር አይገኝለትም፡፡ ይሄ ሁሉ እያለ ግን የሚማርከው
ነገር ሁሌ ከእማማ ምስጋና ጋር የሚያሳልፈው ወርቃማ ጊዜ ነው፡፡ ስማቸው እማማ ተባለ እንጂ ለሁሉም ተስተናጋጅ እንደ
እድሜ እኩያው በቀላሉ የሚረዱና ተግባቢ ናቸው፡፡ ለአዲሱም ሆነ ለነባሩ ደንበኛ የሚያሳዩት ፍቅር የተሞላበት አቀራረብ
ለጽዮን ምግብ ቤት መውደድ ምክንያት ሆኗል፡፡  \n\n
        እማማ ምስጋና ለናሆም ቅርብ ከሚላቸው ጓደኞቹ እንደ አንዱ ናቸው፡፡ ሲጨንቀው ለምክር፣ ደስ ሲለው ደስታውን
ለማካፈል፣ ሲርበው ብር ባይኖረው ሊመገብ ወደ እርሳቸው ይሄዳል፡፡ በጣም ደግሞ እንዲወዳቸው ያደረገው ከፍቶት
ማውራት ባቃተው ጊዜ ሳይጠይቁት የልቡን መረዳታቸው ነው፡፡ በሁኔታዎች ሁሉ ምን መናገርና ማድረግ እንዳለባቸው
ጠንቅቀው ያውቃሉ፡፡ ናሆም ከሌላው ተስተናጋጅ ሁሉ በጣም ስለቀረባቸው ስለእርሳቸው የነበረው አመለካከት ላቅ
ይላል፡፡ ተገቢውን ጣፋጭ ምግብና መስተንግዶ እስካገኙ፣ ለሌሎች ተስተናጋጆች የእማማ ምስጋና መኖርና አለመኖር ትልቅ
ለውስጥ ላያመጣባቸው ይችላል፡፡ ለናሆም ግን መስተንግዶውም ምግቡም እያለ የእማማ አለመኖር የማይሆንለት ነገር
ነው፡፡ እርሱ እሳቸውን ማግኘቱ ብቻ እርካታንና ልዩ ስሜትን ያጎናጽፈዋል፤ ግቡ ሁሌም እማማን ለማግኘት ስለሆነ ነው፡፡  \n\n
        የክርስቲያኖች ሕብረ፣ በግል ከአምላካችን ጋር ያለን ሕብረትና የአምልኮ ጊዜዎቻችን ሁሉ አንድ ልዩ ነገርን ይዘዋል፡፡
ለክርስቲያኖች ሕብረት መሰናክል እንዳለ ሁሉ በግል ከአምላካችን ጋር ላለንም ሕበረት መሰናክል አይጠፋም፡፡ የኛን
ሕብረት  ግን  ከዚህ  ሁሉ  ትግል  በላይ  ያደረገው  ሁሉን  ቻይ  ከእስትንፋስ  ይልቅ  ቅርብ  የሆነ  ማንነቱን  ቃላት  ገልጾ
የማይጨርሰው አምላክ እና አባት እግዚአብሔር በመሀከላችን መኖሩ ነው፡፡ ናፍቆታችን ፕሮግራሞች፣ ሰዎቹ እና ሌሎች
ነገሮች ሳይሆኑ የእግዚአብሔር መገኘት ሊሆን ይገባል፡፡ \n
      \t\t\t\t\t\t\t\t\t\t  መግቢያ፡- መዝሙር 84፣ 1-10 \n
       መዝሙር 84 በሰራዊት ጌታ ማደሪያ ውስጥ የሚዘመር የደስታ መዝሙር ነው፡፡ ክፍሉ ለዝማሬ አገልግሎት በተለዩት በቆሬ
ልጆች የተዘመረ ሲሆን ፀሐፊው ወደ ቤተመቅደሱ ያለውን ጉዞ አጠቃላይ ትዕይንት በክፍሉ አስፍሯል፡፡ \n\n
        አይሁዶች በየዓመቱ ከተለያየ ቦታ በመነሳት ወደ ማደሪያው ወይም ወደ ኢየሩሳሌም ሃይማኖታዊ ጉዞ የማድረግ ልምድ
ነበራቸው፡፡ በዚህም ጉዞ ሰው የማይኖርባቸውን ደረቅ ስፍራዎች ማለትም “የባካ ሸለቆ” ወይም የ”ለቅሶ ሸለቆ” ተብለው
የሚጠሩ  ቦታዎችን  በሚያልፉ  ጊዜ  እግዚአብሔር  የውሃ  ምንጭ  መፍለቂያ  እስኪመስል  ድረስ  አስቸጋሪውን  ሁኔታ
ያቀልላቸዋል፤ እንዲሁም በደስታ ለተሞላው እምነታቸው በሚያረሰርስ ጠል /ዝናብ/ ምላሽን ይሰጣቸዋል፡፡ \n\n
        ይህ ሃይማኖታዊ ጉዞ በፍጻሜ እግዚአብሔርን ራሱን በመገናኘትና በጸሎት በሚገኝ ሕብረት ይጠናቀቃል፡፡ ይህንን ጉዞ
ለረዥም ጊዜ ሲናፈቅ የነበረውን የማደሪያውን ውበት በታላቅ አድናቆትና ደስታ ለመጀመሪያ ጊዜ እንደሚመለከት ሰው
አድርገን ብናስብ በመጀመሪያ ጊዜ እንደሚመለከት ሰው አድርገን ብናስብ በመጀመሪያ ተወዳጅነቱ ቀጥሎም ለታናናሾቹ
አዕዋፍት  እንኳን  ከለላ  መሆኑን  እንደሚገነዘብ  ከክፍሉ  እንረዳለን፡፡  ምንም  እንኳን  በአዲስ  ኪዳን  እንዲህ  ዓይነቱ
ሃይማኖታዊ ጉዞ ባይኖርም የእግዚአብሔር መገኘት የሚሰጠውን ውበት ግርማና ደስታ በዚህ ጥናት እንማራለን፡፡
</string>
    <string name="vlm_desc">እኛ የ “Bahir Dar University Christian Students Fellowship VLM” አባላት ይህን የኢቫሱ የፍቅር ህብረት የመጽሃፍ ቅዱስ ማጥኛ እለት እለት በምንጠቀመው ቴክኖሎጂ ስናቀርብ ክርስቶስን ያማከለ ፍቅር እንዲኖረንና ህብረቱ እንዲታነጽ በማሰብ ነው። ይህ የመጀመሪያ ስራችን ሲሆን ጌታ ቢፈቅድ እና ብንኖር ብዙ መስራት እንፈልጋለን። የዚህ አፕልኬሽን ቀጣይ Version በቅርቡ መልቀቅ እናስባለን።</string>
    <string name="vlm_logo">vlm logo</string>
    <string name="study2"> \n
        ሰው  ሁሉ  በራሱ  መም  (መሮጫ)  ላይ  ይሮጣል፡፡  በማግኘት፣  በማጣት  በደስታ፣  በሀዘን  በብዙ  ተቃራኒ  ክስተቶች
ይታጀባል፡፡ ሜዳው ታዲያ  ለጥ  ያለ አይደለም፣  ጎርባጣነት ይበዛበታል፡፡ መውጣትና መውረድን ይጠይቃል፡፡  በእኛ
በወጣቶች ዘንድ ደግሞ ለሩጫው የሚፈለገውን ትጋት ለማሳየት ጠንካራ መሆን ያስፈልጋል፡፡ አብዛኛውን ጊዜ መዝናናት
የበዛበትን እንጂ የምንተጋበትን ነገር አንወድም፡፡ ከዚህም የተነሳ በትምህርታችንም ሆነ በምናደርገው ማንኛውም እንቅስቃሴ
ዓላማችንን ለማሳካት ጥረት ስናደርግ አንታይም፡፡ በሌላ ጎኑ ደግሞ ትጋታችን አንድ አቅጣጫ ብቻ ይይዛል፡፡ ይህም ማለት
በትምህርቱ የሚተጋ ሰው በክርስቲያን ተማሪዎች ህብረት ወይም በካምፓስ ውስጥ በሚደረጉ ሌሎች እንቅስቃሴዎች
ሁለንተናዊ መሆን ያቅተዋል፡፡ \n\n
       \t\t\t\t\t\t\t\t\t\t መግቢያ፡- 2 ጴጥ 1፡ 2-11 \n
        የሁለተኛ  ጴጥሮስ  መልዕክት  ፀሐፊ  ሐዋሪያው  ጴጥሮስ  መሆኑን  በብዙ  የሥነ-መለኮት  አዋቂዎች  ዘንድ  ይታመናል፡፡
በመሆኑም ሐዋርያው ጴጥሮስ በዚህ በሁለተኛ መልዕክቱ ክርስቶስ ኢየሱስ በምድር ላይ በተመላለሰባቸው ወራት አብሮት
በመሆኑና  በቅርበትም  ጌታ  ያደርጋቸው  የነበሩትን  ነገሮች  በመመልከቱ፣  ከክርስቶስም  እግር  ስር  ተቀምጦ  በመማሩ፣
እንዲሁም ክርስቶስ ኢየሱስ ተልዕኮውን ለመፈጸም እንዴት ባለ ጥረትና ትጋት ይመላለስ እንደነበር በማስተዋሉ ይኸው
እውነት በመልዕክቱ ተንፀባርቋል፡፡ \n\n

ሐዋርያው ጴጥሮስ ጌታን ለመከተል ከወሰነበት ጊዜ አንስቶ የክርስትና ሕይወት የሚጠይቀውንና የሚያስከፍለውን ዋጋ
በትክክል ያውቃል፡፡ ከሁሉም በላይ እርሱ ከጌታ በቀጥታ የተቀበለው ብርቱ አደራ ስለነበረበት ያንን ለመወጣት ዘወትር
ይተጋ ነበር፡፡ በመሆኑም መልዕክቱ የተጻፈላቸውና እኛም የዛሬዎቹ አማኞች ክርስቲያናዊ ጥሪና የመንፈሳዊ ህይወት እድገት
የተዛመደ እንዲሆንና ለተጠራንበት እንድንኖር በየዕለቱ መትጋት ይኖርብናል፡፡ አንዳንድ ሰዎች ለመንፈሳዊ ህይወት ዕድገት
የሰውን ድርሻ በጣም አሳንሰውና አኮስሰው ይናገራሉ፡፡ ሆኖም ራስን ዲስፕሊን አድርጎ መኖር፣ የጀመሩትን በትጋት በየዕለቱ
ማከናወን ተገቢ መሆኑን ሐዋርያው ይመክራል፡፡ አንድ አካላዊ ብቃት (Physical Fitness) እንደማይገኝ ሁሉ ያለ ዕለታዊ
ትጋትም መንፈሳዊ ብቃት (Spiritual Fitness) አይገኝም” ብለዋል፡፡
    </string>
    <string name="study3"> \n
               እርግጥ ነው ሰው በባህሪው ራሱን ከሌሎች ጋር ማወዳደር፣ አወዳድሮም ለራሱ ሚዛን መስጠትና ራሱን በመዘነውም ልክ
ክብርንና ምስጋናን መፈለጉ ተፈጥሯዊ ማንነቱ ነው፡፡ ታዲያ ይህንን የሰው ባህሪ ጠንቅቆ የሚያውቀው ኢየሱስ ክርስቶስ ግን
ሕይወቱም ሆነ  ትምህርቱ  ከዚህ  ተቃራኒ  ነበር፡፡  አንድ  ጊዜ  በደቀመዛሙርቱ  መካከል  ለተነሳው  “ታላቅ  ማን  ነው?”
በመካከላችሁ ታላቅ የሆነ እንደ ታናሽ፣ የሚገዛም እንደሚያገለግል ይሁን” ብሎ ነው፡፡ ከዚህም በላይ እርሱ ራሱ በዙፋን
ከመቀመጥ ይልቅ አገልጋያቸው ሆኖ እግራቸውን እስከማጠብ ድረስ ትህትናን አሳይቷቸው ነበር፡፡ ችግሩ ታላቅ ወይም
የተሻልን  ነን  ብለው  ማሰባቸው  ላይ  ብቻ  ሳይሆን  ለታላቅነታቸው  የተሻለ  ክብርን  መፈለጋቸው  ወይም  ሌላውን
አለመቀበላቸው ላይ ነበር፡፡ \n\n
በጣም  የሚገርመው  ደግሞ  ዛሬም  ከ2000 ዓመታት  በኋላ  በደቀመዛሙርቱ  የነበረው  ጥልና  ክርክር  ከሕብረቶቻችን
አለመጥፋታቸው ነው፡፡ እንዲያውም በሕብረቶቻችን መካከል ያሉ ብዙዎቹ ጥሎና ግጭቶች መነሻቸው ቢጠና ኢየሱስ
ለደቀመዛሙርቱ ያስተማረው ትህትና አለመኖሩ ሊሆን ይችላል፡፡ ይህም ራስን ብቻ የተሻለ አድርጎ በመቁጠርና የሌሎችን
ጸጋ ማናናቅ ብሎም አለመቀበል ነው፡፡ ታዲያ በዚህ ምክንያት እግዚአብሔር በደሙ አንድ አድርጎ ያቆማቸው ምክንያት
እግዚአብሔር በደሙ አንድ አድርጎ ያቆማቸው ሕብረቶች ሲፈርሱ አልያም ሲከፋፈሉ ማየት እንድያውም የተሻልን ነን ባዮቹ
ያላቸውን ነገር በፍቅር እና በትህትና ለሌሎች ከማስተማር ይልቅ የየረሳቸውን ጎራ ለይተው መውጣታቸው የተለመደ
ሆኗል፡፡ ምዕመን መሪውን አለማክበሩ፣ መሪም እራሱ ከሁሉ እንደተሻለ መቁጠር፣ ማንንም አለመስማቱ፣ ወንበር ላይ
ተቀምጦ የአገልጋይና የሰባኪ ተቺ እና ስህተት ፈላጊ መሆኑ እና የመሳሰሉትን ስንመለከት ዘንድሮም ኢየሱስ ለደቀመዛሙርቱ
ያሳየው ትህትና በአማኙ ሕይወት የጎደለ መሆኑን ያሳያል፡፡ \n\n
አንዱ  መንፈስ  ታዲያ  ለእያንዳንዱ  እንደወደደ  የሰጠው  የጸጋ  ስጦታ  ልዩነት  ምስጢር  እርስ  በእርስ  እንድንፈላለግና
ሕብረታችንን ለማስተሳሰር ነው። ይህ ግን እውን ሊሆን የሚችለው በመካከላችን መቀባበል ሲኖርና ትሁት ሆነን በሌሎች
ያለውን ጸጋ ማክበር ስንችል ብቻ ነው፡፡ ስለዚህም ሕብረቶቻችንን ለመጠበቅ እንዲሁም እግዚአብሔርን ወደ መምሰል
ሊያደርሱን የተሰጡንን በወንድሞችና በእህቶች ያለውን ልዩ ልዩ ፀጋ ተጠቅመን እግዚአብሔር ወዳየልን ግብ እንድንደርስ
ትህትና ዋነኛው መንገድ ነው፡፡ \n
    \t\t\t\t\t\t\t\t\t\t    መግቢያ፡- ፊጲ 2፣ 1-11 \n
        የፊልጵስዮስ መልዕክት የተጻፈው ሐዋርያው ጳውሎስ ስለ ወንጌል በሮም ወህኒ ቤት ታስሮ በነበረበት ጊዜ ነው፡፡ ይህም
መልዕክት ከኤፌሶን፣ ከቆላስይስና ከፊልሞና መልዕክቶች ጋር በዚያው ጊዜ በሐዋርያው ተጽፎ በአናሲሞስ በኩል ወደ
የአብያተክርስቲያንቱ  ተላከ፡፡  እነዚህ  “የእስር  ቤት  ደብዳቤዎች”  በመባል  የሚታወቁት  በየአብያተ  ክርስቲያናቱ  ዘንድ
ተዘዋውረው እንዲነበቡ (ከፊልሞና መልዕክት በስተቀር) በሐዋርያው ታዟል፡፡
ወቅቱ ወንጌል አለምአቀፋዊ ትኩረት ያገኘበት ጊዜ ሲሆን ከኢየሩሳሌም ተነስተው የእስያውያንና የአውሮፓውያንን ዓለም
በወንጌል ለማዳረስ ሚስዮናዊያን ተዘዋውረዋል፡፡
ወንጌል በኃጢአት ባርነት ሥር የነበሩትን ነጻ ማውጣቱ ብቻ ሳይሆን አብሳሪዎቹም ያንን የምስራች ተዘዋውረው እንዳያበስሩ
የተከለከሉበትና መከራን የተቀበሉበትም ጊዜ ነበር፡፡ ከዚህም የተነሳ ሐዋርያው ጳውሎስ መልዕክቱን የጻፈው በሮም የቁም
እስረኛ ሆኖ ሳለ ነበር፡፡ \n\n
የፊልጵስዮስ ከተማ በሮም ምድር ለመጀመሪያ ጊዜ ወንጌል ተሰብኮባት ቤ/ክን የተተከለባት ስፍራ ስትሆን ሚሲዮናዊያኑ
ታስረዋል  ተደብድበዋልም፡፡  በከተማዋ  ብዙ  አይሁዶች  ስላልነበሩ  ምኩራብ  አልነበረባትም፡፡  በመሆኑም  አብዛኛዎቹ
አማኞች ከአህዛብ ወገን ነበሩ፡፡ ከመጽሐፉም እንደምንመለከተው ቤተክርስቲያኗ ከጳውሎስ ጋር ወንጌልን በማስረጨት
ተካፋይ ነበረች፡፡ ሐዋርያው የፊልጵስዮስን መልዕክት የጻፈበት ዋናው ምክንያት በአፍሮዲጡ በኩል የተላከለትን ስጦታ
አስመልክቶ  ለማመስገንና  በመካከላቸው  ያለውን  ያለመግባባት  ችግር  ለመቅረፍ  ነበር፡፡  መንፈሳዊ  አንድነታቸውን
እንዲጠብቁና ለአንድነታቸው መሰረት የክርስቶስን የትህትና ምሳሌ እንዲከተሉም ያሳስባቸዋል፡፡ በተጨማሪም ክርስቶስ
ፍጹም አምላክ ሆኖ ሳለ የሰውን ልጆች ከዘላለም ኩነኔ ለመዋጀት ሰው መሆኑን፣ የባሪያን መልክ መያዙንና በመስቀል ላይ
መሞቱን፣ በማሳየት በትህትና እንዲኖሩ ይጽፍላቸዋል፡፡
    </string>
    <string name="study4">
     “አጥንት የሌለው ትንሽና ደካማ የሚመስለው አንደበት ሰውን ሊያደቅና ሊገድል ይችላል” የሚለው አባባል በየእለቱ
ውሎአችን ላይ እውነተኛነቱ ይረጋገጣል፡፡ በሰዎች መካከል እንደ መግባቢያነት የምንጠቀመው የቋንቋ ንግግር በአሉታዊ ጎኑ
ከሰይፍ የበለጠ ብዙዎችን እያጠፋ፣ በመልካም ጎኑ ደግሞ ለብዙ ቁም ነገር መስሪያ እየተጠቀምንበት ይገኛል፡፡ ታዲያ
እንዴት አድርገን ይህን በጎ ጎን እናጉላው? የንግግራችን ትልቁ መጋዘን የሆነውን ልብ በምን እንሙላው? ዛሬ ልናጤነው
የሚገባ ጉዳይ ይሆናል፤ ምክንያቱም ንግግሮቻችን ሁሌም የሚመዝኑት ተናጋሪውን ነውና፡፡ በተለይም በከፍተኛ ተቋማት
አካባቢ ተደማጭነትን ለማግኘትና ለመወደድ ስንል የምንጨምራቸው፣ የክፋትን ተልዕኮ የሚያበረታቱ፣ የሚያንቋሽሹ
ንግግሮች በእግዚአብሔር ቃል ሲመዘኑ ምን ይሆናሉ? \n
ወጣቶች  እንደመሆናችን  መጠን  ለወሬ  ከመቸኮል  ይልቅ  ከአንዱ  የሰማነውን  ለሌላው  ስናስተላልፍም  በምን  ዓላማ
እንዳልነው ብናስተውል አላስፈላግ ቃል እንዳናወጣ ልጓም ያበጅልናል፡፡ \n\n

ዶርም በሳቅ ተሞልቷል፤ የዶርሙ አባላት አልጋቸው ላይ ቁጭ ብለው እንባቸው እስኪፈስ ይስቃሉ፡፡ በእርግጥም ኤልሳ
ካለች አፋቸው አይከደንም፡፡ ግን በዚሁ ሁሉ መሀል ሃና ተናዳለች፤ ምክንያቱም ዛሬ የምትተረበው ተረኛ እርሷ ናት፡፡
ተራው ለዶርሙ አባል ብቻ ሳይሆን ለሚያውቋቸው ሰዎች ሁሉ ይደርሳል፡፡ ኤልሳ ሁሌ ተረብዋን ስትጨርስ “እኛ እኮ
ስለምንወደው ነው እንደ ጋዜጠኛ ተከታትለን ስለ እርሱ የምናወራው” ትላለች፡፡ ግለሰቦች ላይ የሚጀመረው ይህ ቀልድ
ደረጃውን አሳድጎ በዘር፤ በሃይማኖት፣ በመጽሐፍ ቅዱስ ጥቅሶችና በመዝሙሮች ላይ ይቀጥላል፡፡ ምንም እንኳን ቀልዱ
ለኤልሳ  ተጫዋች  ቢያሰኛትም  ተአማኒነትን  ግን ነፍጓታል፡፡  የምሯን  ብታወራም እንኳ  እንደማትቀልድ  ማሰብ ማንም
አይፈልግም፡፡ ሁሌም ከሳቅ ምሽቶች በኋላ የሚቆረቁር ስሜት በእያንዳንዱ ውስጥ ይፈጠራል፤ ወዳጅህ ሲታማ ለኔ ብለህ
ስማ ነውና፡፡
    </string>
    <string name="study5">
        የአብዛኞቻችን ህይወት የውጭ አልጋ የቤት ቀጋ ሆኖ እናገኘዋለን፤ ምክንያቱም ሰዎች ፊት ጥሩ ባህርይ ስለምንላበስ፡፡
ይሉኝታም ሆነ ሰዎችን ለመማረክ ከምናደርገው ጥረት የተነሣ እውነጠኛው ማንነታችን ላይ ጭምብል አጥልቀን እንገኛለን፡፡
ሆኖም ማንም ሰው አጠገባችን ሳይኖር ወይም አጠገባችን ያለው ሰው ስለኛ ምንም መረጃ የሌለው ከሆነ ይህ ማንነት ራሱን
ይገልጣል፡፡ \n\n
ቀኑ ወደ አመሻሹ ተቃርቧል ማርታ በመኝታ ክፍሏ () ብቻዋን ነች፡፡ ጓደኞቿ ለእረፍት ወደቤታቸው ስለሄዱ በመኝታ ክፍሏ
ሙሉ  ነፃነት  ተሰማት፡፡  የጓደኛዋ  አልጋ  ላይ  ቁጭ  እንዳለች  አንድ  ደብተር  አይኗን  ሳበው፡፡  የሚያማምሩ  አበቦች
ተስለውበታል፡፡ ሜሪ የየቀን ውሎዋን የምታሰፍርበትን ደብተሯን ረስታው ሄዳ ነበር፡፡ ፊቷን አንዴ ፈገግ አንዴ ጨፍገግ
እያደረገች ማንበቧን ቀጠለች፡፡ ማንበቤን ብታውቅ ሜሪ ምን ይሰማት ይሆን? ለውስጧ ጥያቄ መልስ ሳትሰጠው የሌላዋን
የዶርሟን አባል የልብስ ማስቀመጫ ከፍታ አንድ በጣም የምትወደውን ልብስ ለብሳ ስትንጎራደድ በሩ የተንኳኳ መሠላትና
ደነገጠች፡፡ ልብሱን በፍጥነት አውልቃ በሩን ስትከፍት የመጣ ሰው አልነበረም፡፡ ጓደኞቿ መጥተው ቢሆን ኖሮ ምን
እደሚሏት አሰበች፣ ለካ ሰው “ውስጡን ለቄስ ነው” ድርጊቷ አስደነገጣት፡፡ \n\n
        \t\t\t\t\t\t\t መግቢያ፡- ማቴ. 23፡ 25-27 \n\n
        ማቴዎስ 23 ጌታ ኢየሱስ  በዘመኑ የነበሩትን የሃይማኖት መሪዎች ፈሪሳውያንንና ፀሃፍትን (የኦሪት ህግ  መምህራንን)
የነቀፈበት ክፍል ነው፡፡ እነዚህ ሰዎች በዘመኑ ከነበሩት የሐይማኖት ክፍሎች (ቡድኖች) ዋነኞቹ ነበሩ፡፡ ምንም እንኳ
በአንዳንድ  አስተምህሮዎች  ቢለያዩም  ሁለቱም  የዘመኑ  የሐይማኖት  መሪዎች  ነበሩ፡፡  በምዕራፉ  መጀመሪያ  ላይ
እንደምናገኘው  በሙሴ  እግር  ተተክተው  ህዝቡን  የሚያስተምሩ  ነበሩ፡፡  በዘመኑ  ከነበሩ  ሰዎች  እጅግ  መንፈሳውያንና
ለሀይማኖት የሚቀኑም በእግዚአብሔር ቃል ላይ ካላቸው ጥልቅ እውቀት የተነሳም የእግዚአብሔርን ህግ አስተማሪዎች
ተብለዋል፡፡ ነገር ግን የሚያስተምሩትና በህይወታቸው የሚተገብሩት እጅግ የተራራቀ ነበር፡፡ ለሥነ-ምግባር መጠበቅ ዋነኛ
ተሟጋቾች ቢሆኑም እነርሱ ግን ያንን መተግበር አልቻሉም፡፡  \n\n
        ኢየሱስም በሃይማኖተኝነት የተሸፈነውንና የተበላሸውን ማንነታቸውን እያወጣ የፍርድ ቃል ይናገራቸው ነበር፡፡ እነዚህ
ሰዎች በሌሎች ዘንድ እንዲሰጣቸውና፣ መስለው መታየት የሚፈልጉት ማንነት ፈጽሞ ከኑሮአቸው ጋር አይሄድም፡፡ በዚህ
ምክንያት ለእግዚአብሔር የቅርብ ሩቅ ሆነው ነበር፡፡ እንቅስቃሴዎች ላይ መሳተፍ ለመንፈሳዊ ህይወታችን ጥናከሬ ምስክር
ሊሆን አይችልም፡፡
    </string>
    <string name="study6">ለሰው ልጆች በቀን ውስጥ ከተመደበው 24 ሰዓት ላይ መጨመርም ሆነ መቀነስ አይቻልም፡፡ ግን በዚያ ውስጥ ተፈላጊውን
ስራ መስራት ይቻላል፡፡ ከባድ ፈተና አለብን፤ ድሎት ፈላጊውን ስራ መስራት ይቻላል፡፡ ከባድ ፈተና አለብን፤ ድሎት
ፈላጊውን ስጋችንን ለማትጋት ማሰልጠንና የማስለመድ ስራ ይጠበቅብናል፡፡ ተማሪ እንደመሆናችን መጠን ለማንበብና
ለማጥናት ወደቤተመጻህፍት ማምራት፣ ለፀሎትና መጽሐፍ ቅዱስ ጥናት ተገቢውን ሰዓት መድቦ በትክክል መጠቀም፣
በእቅድ ህይወታችንን መምራት፣ ቀጠሮን ማክበርና ስራን ሳይወዘፍ በተገቢው ጊዜ መስራት አልለመድ ያሉን ተግባራት
ናቸው፡፡ በቴክኖሎጂ በመታገዝ በረሃውን ወደ ለም መሬት በመቀየር፣ የዱር አራዊቱን በማልመድ ብዙ ሥራ ይከብደዋል፡፡
ከጽድቅ ይልቅ የኃጢአት አካሄድ የውሃ መንገድ ያህል ይቀለዋል፡፡  \n\n
    አለምነህ የሚኖረው በክርስቲያኖች ዶርም ውስጥ ነው፡፡ ሁሌም የሚቀናበት አንድ ነገር ቢኖር ጠዋት ተነስቶ መፀለዩን
ነው፡፡ ነገር ግን ብርድ ልብሱ በሙቀት ሰበብ ያስተኛዋል፤ ከነጋ በኋላ ሁሌም ይወስናል፤ ነገም ሌላ ቀን ነውና፡፡ ይሁንና
የሚለወጥ ነገር የለም፡፡ ዛሬ ደግሞ አንድ ውሳኔ ወሰነ “ወሬ ላይ ከእንግዲህ አልሳተፍም፤ ምክንያቱም አብዛኛው ሃሜት
ነው፡፡ በተለይም በአገልጋዮች የግል ህይወት ዙሪያ የሚያውጠነጥን፡፡ ይህ ማውራታችን ደግሞ ከትችት ያልዘለለ በመሆኑ
ለማናቸውም አልበጀም”፡፡ ይህን ውሳኔ እያሰላሰለ ወደ ካፍቴሪያ ሲሄድ ያገኛቸው ሁለት ክርስቲያኖች የሚያወሩት ትላንት
ስለሰበከው ሰባኪ ነበር፡፡ ሠላምታ ከሠጣቸው በኋላ አብሮአቸው ቆመ፤ ሰባኪውን ደግሞ በጣም ያውቀው ስለነበር፡፡
ስለሰባኪው በደንብ አውርቶላቸው ወደ ዶርሙ ሲያመራ ውሳኔው ታወሰው፡፡ በጠዋት ላለመነሳት ምክንያቱ በየማታው
ከክርስቲያን ጓደኞቹ ጋር የሚያወራው ወሬ መሆኑን ስላሰበ እንዲያውም ከዛሬ ጀምሮ እንዲህ አይነት ወሬ ላይ አልሳተፍም
ብሎ ወሰነ፡፡ ውሳነውንም በዕለት ተዕለት ኑሮው ላይ ቀስ በቀስ ይተገብረው ነበር። \n\n
    መግቢያ፦ 1ቆሮ 9፡2427
በአትሌቶች ዘንድ ያለ ከባድ የሆነ ራስን የማስገዛት ልምምድ በግሪኮች እጅግ የተለመደ ነበር። ብዙሃኑን የቆሮቶስ ነዋሪዎች
የሚስባቸው የኢስቲሚያን ጨዋታ ከኦሎምፒክ ቀጥሎ ተወዳጅ የሆነ በየሦስት ዓመቱ የሚደረግ ውድድር ነበር። ይህንን
ውድድር ማሸነፍ በግሪክ ሕዝብ ዘንድ ሕያው ሆኖ ለዘላለም የምኖር ያህል ነው። \n\n
    ሁሉም አትሌት ራሱን ከሁሉ ነገሮች ይገዛል። ይህም ሰውነታቸው በቀላሉ መተጣጠፍ እስኪችል ድረስ ጤናማ ያልሆነን
ደስታን ከማስወገድ አልፎ መደበኛ ስራን እስከማቆም ይደር ነበር። የግሪክ አትሌቶች የአስር ወር ልምምድ አድርገው ተራ
የአበባ ጉንጉን ካገኙ የክርስቲያኖች ሽልማት እንደምን ታላቅ ይሆን? በዛ ላይ የማይጠፋ። \n\n
    የቦክስ ጨዋታም በግሪኮች ዘንድ የተለመደ ውድድር ነበር። ቦክሰኞቹ ከቆዳ የተሰራ ከጣት በስተቀር ሌላውን የሚሸፍን
ጓንት ያጠልቃሉ። በጨለማ ያለ ውድድር ወይም ንፋስን መጎሰም ለውድድር ብቁ አያደርግም። ቦክሰኛው ውድድሩን
ከማሸነፍ  በላይ  ራሱን መግዛት  አለበትና።  ክርስቲያንም  የውድድሩን  ዓላማ  ወይም የፍጻሜውን  ቦታ  ሳያውቅ  ልሮጥ
አይገባም።   </string>
    <string name="study7">\n
    አንድ ፀሐፊ ስለኃጢአት ሲያስረዳ “ኃጢአት ማለት አታድርግ የተባልነውን ማድረግ ብቻ ሳይሆን አድርግ የተባልነውንም
አለማድረግ ነው” በማለት ይገልፃል፡፡ ብዙ የአታድርግ ትዕዛዞች እንዳሉ አንድ ክርስቶስን የማያውቅ ሰው እንኳ አስረግጦ
ይነግረናል፡፡ ወደ አድርግ ትዕዛዞች ስንመጣ ደግሞ ወንድምን መውደድ የመጀመሪያውን ቦታ ይዞ እናገኘዋለን፡፡ በአሁኑ
ዘመን ያለው ማህበረሰብ ወንድምን ስለመውደድ ለመስማት እስኪታክተው ድረስ ሰምቶታል፡፡ እንዲያውም ከዚህ አልፎ
አንደበቱን በትከሻው ቋንቋ አርቅቆ እርሱም ለአድማጩ ቃሉን አስተላልፏል፡፡ የተገለጠውና የታየው ፍሬ ነገር ተቃራኒው
ነው፡፡  ይህ ደግሞ  የአንድ ሰው  ወይም  ህብረት ወይም ቤተክርስቲያን ችግር  ሳይሆን የእግዚአብሔር ልጆች  ተብለን
የተጠራነው የእኛ በአንድነት የምንጋራው ድካማችን ነው፡፡ \n\n
    መስፍን ይህ ሁሉ ነገር የገባው በጣም የሚወደውን ግን መውደዱን ሳይገለጥለት ከአጠገቡ የተለየው የካምፓስ ጓደኛውን
ሲያስብ ነው፡፡ መስፍንና ቢኒያም የካምፓስ ቆይታቸውን ሳይግባቡ አንድ አንዱን በመንቆር ጊዜያቸውን የጨረሱ የአንድ
ህብረትና የአንድ የአገልግሎት ዘርፍ አገልጋዮች ናቸው፡፡ ብዙ መግባባት ባይኖራቸውም ሰላምታ ግን ነበራቸው፡፡ ቢኒያም
ከልጅነት ያዳበረው ችክ የሚለው ባህሪው ለመስፍንና በአገልግሎት ዘርፍ ውስጥ ለነበሩት ወንድሞች ትግል ነበር፡፡ በተለይ
ቢኒያም በቅንነት ተነስቶ በቁጣ የሚናገራቸው ነገሮች ለብዙዎች አይመቻቸውም ነበር፡፡ አንዳንዶቹ ቢኒያምን ለማየት
እስኪሰለቻቸው ድረስ በሕብረቱ ውስጥ ማገልገል ታከታቸው፡፡ ግማሹ ቢኒያምን በሃሜት ሲጎሽም ከፊሉ ደግሞ በአሽሙር
ይናገረዋል፡፡ ብቻ ሁሉም ጥላቻውን በአገኘው መንገድ ለመግለጽ ይጣጣራል፡፡ መስፍን ግን ይህን ሁሉ አይቶ እርሱም
አንደበቱን በቢኒያም ላይ ሊያላቅቅ አልፈቀደም፡፡ \n\n
    ከጊዜ  በኋላ  መስፍንና  ቢኒያም  ግቢ  ውስጥ  በአንድ  አጋጣሚ  ምክንያት  ተግባቡ፡፡  ቢኒያምም  የመስፍንን  አብሮነት
እየወደደው መጥቶ መፈላለጋቸው እየበረታ ሄደ፡፡ ቀናቶች ባለፉ ቁጥር ጓደኝነታቸው ጨመረ፤ መስፍንም አንድ አዲስ
ቢኒያም የሚባል ሰው የተዋወቀው እስኪመስለው ድረስ ቢኒያምን ወደደው፡፡ ምንም እንኳን ቀድሞ የሚያውቀው ባህሪው
ባይለወጥም ልብ ያላላቸውን መልካም ምግባሮች ማየቱ መስፍን ቢኒያምን እንዲወደው ምክንያት ሆነው፡፡  \n\n
    ስላልተለወጠው ባህሪው ግን መስተዋት በመሆን ፀባዩን እንዲያስተካክል ሊመክረው ፈለገ፡፡ አንድ ቀን ቁጭ ብለው ስለዚህ
ጉዳይ ሲያወሩ ቢኒያም ከዚህ በፊት በግልጽነቱ በተደጋጋሚ ከሌሎች ሰዎች ካጋጠመው መላተም የተነሳ የመስፍንን ምክር
ሊቀበለው አልቻለም፡፡ ምላሹም መስፍንን አስቆጣ፤ ከዚያን ቀን ጀምሮም የጓደኝነታቸው ጥቅም ግራ ስላጋባው ቀስ በቀስ
ቢኒያም እየራቀው መጣ፡፡ ታግሶ ጓደኝነቱን መቀጠል ለመስፍን በጣም ቸገረው፡፡ ነገሮች እየባሱ ሲመጡ መስፍንም ሩቅ
እንዳሉት ሰዎች ቢኒያምን በክፉ ቃል ማንሳት ጀመረ፡፡ በዚህ መሃል ቢኒያም ወደ ውጪ የመውጣት አጋጣሚ አግኝቶ
ከህብረቱ ሊለይ ሆነ፡፡ ይህንንም አስመልክተው አንድ ላይ አብረውት የሚያገለግሉት ጓደኞቹ በመሸኛ ፕሮግራሙ ላይ
ስጦታ አበረከቱለት፡፡ ቢኒያም ስጦታውን እንደተቀበለ ልቡ በሀዘን ተሞላ፡፡ ምንም እንኳን በእርሱ በኩል ያሉት ጥፋቶችና
ችግሮች ግልጽ ቢሆኑም በተለያየ አጋጣሚ ሳይቀበሉት፣ ሳይታገሱት፣ ተገቢ ያልሆነ ነገር ሲያደርጉበት የቆዩት የአገልግሎት
ጓደኞቹ በቃል ብቻ መውደዳቸውን መግለጣቸው ከአንገት በላይ እንደሚባለው ነገር ሆነበት፡፡ \n\n
    ይህን አጋጣሚ ከጎን ሆኖ ያስተዋለው መስፍን በቢኒያም ላይ ሲያደርግ የነበረውን ድርጊት ወደኋላ እያሰበ ተፀፀተ፡፡  ነፍሰ
ገዳይ እንደሆነም ተሰማው፡፡ በአገኘው አጋጣሚ በመታገስ ማሸነፍ እየቻለ ግን ላለመሸነፍ ራሱን ማሳመኑ ስህተት እንደነበር
ገባው፡፡  የቢኒያም  ያለመቀበል  ማንነቶች  ቢኖሩም  ባይኖሩም  የእርሱን  የፍቅር  እርምጃ  ግን  ወደኋላ  ሳይል  መቀጠል እንደነበረበትም  ገባው፡፡  ብዙ  ወደኋላ  ማየቱ  ጥቅም  እንደሌለው  ተረድቶ  መስፍን  የፍቅርን  ሩጫ  በታማኝነት
እስከመጨረሻው ለመቀጠል ከእርሱ የሚጠበቀውንም ለማድረግ ወሰነ፡፡\n\n
    \t\t\t\t\t መግቢያ 1ኛ ዮሐ. 3፡ 1-18  \n
    የዮሐንስ መልእክት የተፃፈው የዘብድዮስ ልጅ በሆነው ሐዋርያው ዮሐንስ ነው፡፡ ሐዋርያው ዮሐንስ ከዮሐንስ መልእክት
በተጨማሪ የዮሐንስ ራዕይ መጽሐፍንና የዮሐንስ ወንጌልን ጽፏል፡፡ ሐዋርያው ዮሐንስ ጴጥሮስንና ያዕቆብን ጨምሮ ለጌታ
ኢየሱስ በጣም ቅርብ ከነበሩት ሐዋርያት መካከል አንዱ ነው፡፡ \n\n
    የዮሐንስ መልእክት የተፃፈው ላመኑ ክርስቲያኖች ሲሆን መልእክቱ የተፃፈላቸው ሰዎች ግን እነማ እንደሆኑና የት እንደነበሩ
በውል የሚታወቅ ነገር የለም፡፡ ይሁንና መልእክቱ ለመጀመሪያ ጊዜ በአገልግሎት ላይ የዋለው በእስያ አውራጃ፣ በዛሬው
ቱርክ፣ በኤፌሶን ከተማ እንደነበር ይታመናል፡፡ \n\n
    የዮሐንስ መልእክት በተፃፈበት ጊዜ የኖስቲሳውያን (Gnosticism) ትምህርት የተባለ፣ ቤተክርስቲያነው ባሳለፈችው ሁለት
ምዕተ አመት ውስጥ እጅግ አደገኛ ከሆኑት የኑፋቄ (የሐሰት) ትምህርቶች መካከል አንዱ የሆነው መብቀል እየጀመረ ነበር፡፡   \n\n
    ይህ የኖስቲሳውያን ትምህርት ሥጋ የሆነውን የሰው አካል የሚዳሰስ በመሆኑ ርኩስ ነው፤ መዳን ከሥጋዊ አካል በማምለጥ
ነው፡፡ በክርስቶስ በማመን ሳይሆን ልዩ በሆነ እውቀት የሚገኝ ነው ይሉ ነበር፡፡  \n\n
    ይህ መልእክት በተፃፈበት ወቅት የግሪክ ሰዎች ኃጢአት አልባነትን ከፍፁምነት (ከፍፁም ሙሉነት) ብቻ ጋር ሲያያይዙት
አይሁዶች ደግሞ ከአድርግ አታድርግ ትእዛዛትን ከመፈፀም ካለመፈጸም) ብቻ ጋር ያያይዙት ነበር፡፡ ነገር ግን ሐዋርያው
ዮሐንስ ኃጢአት አልባነትን የገለፀው እንደ ግሪኮቹ ወይም እንደ ይሁዳዎቹ አመለካከት ሳይሆን እንደ እየሱስ ክርስቶስ
ትምህርት ነው፡፡ \n\n
    ጌታ ኢየሱስ ክርስቶስ በማቴ.  7፡ 17-18  ከመልካም ዛፍ መጥፎ ፍሬ፣ ከጥሩ ዛፍ ደግሞ መጥፎ ፍሬ እንደማይወጣ
ተናግሮናል፡፡ ሐዋርያው ዮሐንስም አባታችን (የተወለድነው) ከእግዚአብሔር ስለሆነ ምንጫችን (መገኛችን) እርሱ ስለሆነ
ኃጢአትን ልናደርግ እንደማንችል ይነግረናል፡፡ ይህ ማለት ግን ክርስቲያን ፈፅሞ ኃጢአት አይሰራም ማለት ሳይሆን ዘወትር
ኃጢአት በመስራት አይታወቅም ማለት ነው፡፡ \n\n
    ስለዚህ ከዚህ አንፃር ሐዋርያው ዮሐንስ ምንጫችን እግዚአብሔር ስለሆነ ፍሬያችን ፍቅር እንዲሆን ይመክረናል መገኛችን
የሆነው እግዚአብሔር ፍቅር ነውና፡፡ በ1ዮሐ. 4፡ 20 ማንም ሰው የሚያየውን ወንድሙን እየጠላ እግዚአብሔርን እወዳለሁ
ቢል እርሱ ሐሰተኛ እንደሆነም አስረግጦ ይገልጽልናል፡፡</string>
    <string name="study8">\n
    ለሰዎች  ስኬት  ትክክለኛ  መንገድ  መያዛቸው  አስተዋፅዖ  ቢኖረውም  በተቃራኒው  በክፋት  መንገድ  የሚሄድ  ሰዎችም
ሲከናወንላቸው እናያለን፡፡ በዚህ ጊዜ ብዙዎቻችን ለምን? በሚል ጥያቄ ተነሣሥተን የነርሱን ፈለግ ለመከተል በመነሳት፣
‘የትም ፍጪው ዱቄቱን አምጪው” የሚለውን ተረት አካሄድ እንከተላለን፡፡ \n\n
    ፍቃዱን የውጤት መለጠፊያው ሠሌዳ ተፋዋል፡፡ “ልፋቴ ሁሉ ከንቱ ነበር” አለ በውስጡ እየተበሳጨ ድንገት ከራሱ ውጤት
ላይ አይኑን አነሣና ወደታች ተመለከተ የማይታመን ነበር፤ ስለመኮረጅ ትክክለኛ አለመሆን ሲነግራቸው የነበሩት ጓደኞቹ
በኩረጃ ከርሱ የተሻለ ውጤት አምጥተዋል፡፡ “አወይ ሞኝነቴ” በሚል ቁጭት ውስጡ ተሞላ፡፡ ማነው ትክክል እኔ ወይስ
እነርሱ?\n\n
   \t\t\t\t ታማኝነት (መዝ. 73፡ 1-28) \n
    የመዝሙረ ዳዊት መጽሐፍ የብዙ መዝሙሮች ስብስብ ነው፡፡ እነዚህ መዝሙሮች አብዛኛዎቹ በዳዊት የተጻፉ ሲሆን
ተቀሩት ግን በሌሎች የተጻፉ ናቸው፡፡ ከዳዊት ቀጥሎ ብዙ መዝሙሮችን የጻፈው በዜማም እንዲያገለግል የተሾመው አሳፍ
ወደ  አስራ  አንድ  መዝሙሮችን  ጽፏል፡፡  መዝሙር  73ም  ከአስራ  አንዱ  የመጀመሪያው  ሲሆን  አሳፍ  ከሌዊ  ነገድ
እግዚአብሄርን በመዝሙር እንዲያገለግል የተሾመ ነበር፡፡ \n\n
    በ1ኛ ዜና 15፡ 16-21 ላይ እንደምንመለከተው አሳፍ የመዘምራን አባል (ዘማሪ)፣ የሙዚቃ መሳሪያ ተጫዋችና መዝሙሮችንም
የሚፅፍ ነበር፡፡ በተለይ የመዝሙር አጻጻፉ ዘት ከሌሎች የተለየ ሲሆን አቀራረቡም ማራኪ፣ በውስጡ ያለውን ትግል
አንዳንዴም እምነቱና የሚያያቸው ሁኔታዎች ጥያቄ ሲፈጥሩበት፣ ሲያመነታና ግራ ሲጋባ እንዲሁም ሲጠራጠር እናየዋለን፡፡
በመሆኑም መዝሙሮቹ በምናብ ዓለም ያለውን ተስፋ ብቻ አያንጸባርቁም፡፡ ይልቁንም በገሀዱ ዓለም የሚገጥመውን ችግር
ሲጋፈጥ እውነተኛ ማንነቱን በታማኝነት ያንጸባርቃሉ፡፡ \n\n
    ከሁሉም በላይ የኃጢአንን የአኗኗር ዘይቤ ማለትም በአመጽና በክፋት እየተመላለሱና እየኖሩ ሁሉ ነገር ተሳክቶላቸውና
ተመችቷቸው  ያይና፤  እርሱ  እግዚአብሔርን  በመፍራት  እየኖረ  በአስቸጋሪ  ሁኔታ  ውስጥ  ማለፉን  ተመልክቶ  ራሱን
ይጠይቃል፡፡ የጻድቃንና የኃጥአንን ተጨባጭ ቁሳዊ ነገርና ጊዜያዊ ደህንነትን በማነጻጸር ግራ ተጋብቶ ያመነታል፡፡ \n\n
    ሆኖም ወደ እግዚአብሔር መቅደስ ሄዶ በአምላኩ መገኘት ውስጥ ወደ ማደሪያው ድንኳን ገብቶ በእግዚአብሔር ቃል
ሲመዝናቸው፣ ፍጻሜአቸውን ሲመለከት አወዳደቃቸው የህልውናቸውን መታሰቢያ የሚያጠፋና የአመጻ ጽዋቸው ሲሞላ
ምን እንደሚሆኑ ሲያስተውል፤ እንዲሁም እግዚአብሔር እንዴት በድጥ ሥፍራ እንዳስቀመጣቸውና እንደ ሥራቸው ለጥፋት
እንደመደባቸው አይቶ የቆመበትን የጽድቅ ዓለትና የሚኖረውን የጽድቅ ኑሮ በአምላኩ ታምና ወደ እርሱ በመጠጋት መኖርን
የመረጠ ይመስላል፡፡  በመጨረሻ አሳፍ የፈተናው ሰዓት የጥርጣሬውንና የጨለማው ሸለቆ ካበቃና ካለፈ በኋላ ወደ ኋላ ዞር ብሎ ይህንን
መዝሙር ጽፏል፡፡</string>
    <string name="study9">\n
    ፍቅር በተለይም ደግሞ የተቃራኒ ጾታ ፍቅር ብዙዎች ያሉበትንና ያለፉበትን የኋላ ታሪክ፤ የህይወት ተሞክሮአቸውን፣
ስሜታቸውን እንዲሁም ከሌሎች የሰሙትን መሰረት በማድረግና ደስ ባላቸው መንገድ የወደዱትን ፍቺ የሰጡበት ጉዳይ
ነው፡፡ በዚህ እውነት አንጻራዊ በሆነበት እና በድህረ ዘመናዊነት አስተሳሰብ በሚመራ ትውልድ መካከል እንደሚኖር እንደ
አንድ የእግዚአብሔር ሰው በሚነፍሰው ነፋስ ሁሉ ላልመውሰድ ራስን ቆም ብሎ መጠየቅ ብልህነት ነው፡፡  \n\n
    ጥያቄው ይህ ነው ለመሆኑ እውነተኛ ጾታው ፍቅር ምንድነው? እውነተኛ ያልሆነ ጾታው ፍቅርስ አለ? ካለ እርሱስ ምንድን
ነው? የመጀመሪያውን ጥያቄ ለመመለስ ከኋለኞቹ ከሁለቱ እንጀምር፡፡ እውነተኛ ያልሆነ ጾታዊ ፍቅር አለ፡፡ ከመንደር እና
ከሰፈር አልፎ ጎዳናውን የሞላው፣ ብዙውን ጊዜ የሚተወንለትና ሽር ጉድ የሚባልለትም እርሱ ነው፡፡ እርሱም ሙሉ በሙሉ
በስሜት ላይ የተመሰረተ፣ የወሲብ ፍላጎትን ለማርካት የሚደረግ ሩጫ ነው፡፡ በባህሪውም ዕውር፣ ስግብግብ፣ ሀላፊነት
የማይሰማው፣ አላማ የሌለው፣ የማይታገስ እና የራሱን ብቻ የሚፈልግ ነው፡፡  \n\n
    እውነተኛ ጾታዊ ፍቅር ደግሞ ስሜትን ወይም ጾታዊ መሳሰብን በውስጡ የያዘ ሆኖ ከዚህ እጅግ የሚያልፍ ነገር ነው፡፡
የሀላፊነት ስሜትንና ራስን በመስጠት ዋጋ መክፈልን፣ ራስ ወዳድ አለመሆንን ያካትታል፡፡ \n\n
    አሁን ባለንበት ጊዜ በካምፓስ ውስጥ ያለውን ፍቅር ስንመለከት በብዙ ስሜት ላይ የተመረኮዘ ራስ ወዳድነት ያለበትና
ጊዜያዊ ሆኖ እናገኘዋለን፡፡ በየሴሚስተሩ በዛ ካለም በየአመቱ የተቃራኒ የጾታ ጓደኛ መቀያየር እንደ ፋሽን የሚታይበት ዘመን
ላይ ደርሰናል፡፡ ያለንበትን የክርስቲያን ህብረት እንኳን ቃኘት ስናደርገው፤ ብዙ የተጀመሩ የተቃራኒ ጾታ ጓደኝነቶች ቢኖሩም
ከነዚህ ጥቂቱ ብቻ ወደ ጋብቻ አምርተዋል፡፡ \n\n
    አሁን አሁን በዚህ ጉዳይ ላይ ከኛ ከእድሜና በልምድ የሚበልጡንን ወይም ደግሞ ባለንበት ህብረት ውስጥ ያሉትን መሪዎች
ማማከር እና መፀለይ እንደ ሞኝነት እየተቆጠረ መጥቷል፡፡ ነገር ግን እንደ ክርስቲያን ቆም ብለን ያለንን የገንዘብ አቅምና
የጊዜያችንን ሁኔታ መመልከት ይኖርብናል፡፡ በተጨማሪም ልንገባበት ያለውን የተቃራኒ ጾታ ጓደኝነት በምክር በፀሎትና
በማስተዋል መመርመር ያዋጣናል፡፡  \n\n
    \t\t\t\t\t መግቢያ፡- 2ኛ ሳሙ 11፡ 1-27 \n\n
    የሁለተኛ ሳሙኤል መጽሐፍ ጸሐፊ በመጽሐፉ መግቢያ የንጉስ ሳዖልን መሞት ያስነብበንና በዳዊት ቤትና በሳዖል ቤት
ለረጅም ዓመታት በተደረገው ጦርነት የሳዖል ቤት እየደከመ የዳዊት ዘመን የሆኑትንና የተደረገውን አንኳር እንኳሩንና
አንዳንዴም  ዝርዝር  ሁኔታዎችን  በመዝገብ  ዳዊት  የፈጸማቸውን  በጎና  መልካም  ነገሮች  እንዲሁም  የሰራውን  ኃጢአት
በዝርዝር ያስቀምጣል፡፡ \n\n
    በተለይ በአስራ አንደኛው ምዕራፍ ላይ በንጉስ ቤተሰብ ዘንድ ለተከሰቱት ሁኔታዎች ሁሉ ክፉ መዘዝ የሆነውን ርኩሰት ንጉስ
ዳዊት መፈጸሙን ጽፏል፡፡ \n\n
    በወቅቶች መፈራረቅ ሂደት ውስጥ ክረምቱ፣ ዝናቡ ሰዎችን ከቦታ ወደ ቦታ አላዘዋውር ያለው ጭቃው ሲያልፍ የጸደዩ
ወራት ይመጣል፡፡ \n\n
    ይህ ወቅት ደግሞ በጥንት ዘመን ነገስታት ለሰልፍና እርስ በርስ ለመዋጋት የሚወጡበት ጊዜ ነበር፡፡ ዝናቡ በመቋረጡ
መንገዱ በሰረገላ ለመሽከርከር ምቹ ሆነ፡፡ ወቅቱ የጦርነት በመሆኑ ብዙዎች በነፍሳቸው ተወራርደው፣ ራሳቸውንና ጊዜውን
በጦር ሜዳ ላይ ሲያሳልፉ ንጉስ ዳዊት ግን የተጠራበትን ዓላማ ስቶ በሰልፍ ቀን በቤተመንግስት አካባቢ መተኛትና በሰገነት
ላይ መመላለስን መረጠ፡፡ በጥንት ዘመን በነገስታት ቤተመንግስት አካባቢ የነገስታቱ ባለሟሎች እንደሚኖሩ ይነገራል፡፡
ለዚህም ነበር የኦሪዮ ቤት በንጉስ ዳዊት ቤተመንግስት አካባቢ የነበረው፡፡ ዳዊት መሆን በሚገባው ቦታ ባለመገኘቱ የራሱ
ምቾት በሚጠበቅበት ስፍራ ሆኖ፣ ዓይኖቹ ላዩት ነገር ልቡን ጥሎ በዝሙት ፈረስ ላይ ተቀምጦ እንዲጋልብ ስሜቱን
በፈቃዱ ትቶና ስልጣን ተገቢ ባልሆነ መንገድ ተጠቅሞ በዝሙት ኃጢአት ወደቀ፡፡</string>
    <string name="study10">
        \n
        የሁለተኛ ሳሙኤል መጽሐፍ ፀሐፊ ከንጉስ ዳዊት ጋር ጥብቅ ግንኙነት እና ቅርርቦሽ የነበረው ሰው ይመስላል፡፡ ምክንያቱም
በንጉስ ቤተመንግስት አካባቢ የተፈጠሩትን ቀውሶችና የተከሰቱትን ክስተቶች አንባቢው በዝርዝር እንዲያውቀው አድርጓል፡፡
በሁለተኛ ሳሙኤል ምዕራፍ 13 ላይ የተፈፀመው ታሪክ ቤተሰብ ዘንድ አሳዛኝ ጠባሳና የማይሻር ቀውስን አስከትሏል፡፡
አንዳንድ የመጽሐፍ ቅዱስ አዋቂዎች ይህንን ሲዘረዝሩ ይህ ሁኔታ ሲከሰት ንጉስ ዳዊት የ53 ዓመት ሰው፣ የዳዊት የበኩር
ልጅ አምኖን 22 ዓመቱ፣ የትዕማር ወንድም አቤሴሎም 20 ዓመቱና ትዕማርም 15 ዓመቷ ሲሆን ሰለሞን ደግሞ የ2 ዓመት
ልጅ  እንደነበር  ይናገራሉ፡፡  በዘፍጥረት  መጽሐፍ  እንደምናነበው  የያዕቆብ  ልጅ  ሮቤል  ከአባቱ  ቁባት  ጋር  በመተኛቱ
(በማመንዘሩ) የአባቱን ነፍስ እንዳሳዘነ ሁሉ አምኖንም የአባቱን ልጅ ትዕማርን በመድፈሩ አስነዋሪ ድርጊት ፈጽሟል፡፡ \n\n
        የሙሴ  ህግ  የአምኖን  ድርጊት  ሁለት  ዓይነት  በደል  (ኃጢአት)  መፈፀሙን  ይጠቁማል፡፡  የመጀመሪያው
በእግዚአብሔር ቃል የተከለከለውን አስገድዶ የመድፈር ኃጢአት ሰርቷል፤ ሁለተኛው ደግሞ “የአባትህን ልጅ ኃፍረተ ሥጋ
አትግለጥ” የተባለውን ህግ ተላልፏል (ዘሌ. 18፡ 6-9፣ 20፡12-27፣ ዘዳ. 22፡29፣ ሕዝ. 22፡11)፡፡  \n\n
        በተጨማሪ ኢዮናዳብ የተባለው የአምኖን የአጎት ልጅና ጓደኛ፣ አምኖን በኃጢአት እንዲወድቅና ትዕማር በክፉ
ወጥመዳቸው እንድትያዝ ክፉ ምክርን በመምከር፣ አምኖን በምኞት ፈረሱ ላይ ጋልቦ የልቡን እንዲያደርግ አስተዋፅዖ
አድርጓል፡፡ ከዚህ ሁሉ በላይ አምኖን ያደረገው ኃጢአት በሞት እንደሚያስቀጣው የሙሴ ህግ ደንግጓል፡፡ ሆኖም አባቱ
ዳዊት ይህን  ጉዳይ ከእግዚአብሔር ቃል አንጻር መዳኘት ሲኖርበት በዝምታና በቸልተንነት አልፎታል፡፡
    </string>
    <string name="study11">
        \n
        አንድ ፍሬ የሚሰጥ ቅርንጫፍ ከግንዱ ጋር ሙሉ ለሙሉ ይያያዝ እንጂ ፍሬን የማፍራቱ ነገር ሳይታለም የተፈታ ነው፡፡
ሆኖም ግን ከግንዱ ጋር በአግባቡ ባይጣበቅ፤ እንኳንስ ፍሬን ሊያፈራ፣ ራሱም በህይወት አይቆይም፡፡  \n\n
        የእኛም የክርስቲያኖች ህይወት እንደዚሁ በዛፍ ቅርንጫፍ ይመስላል፡፡ በመንፈሳዊ ህይወታችን ከእውነተኛው የወይን ግንድ
ከክርስቶስ ጋር በመጣበቅ መልካምን ፍሬ ልናፈራ ይገባናል፡፡ እግዚአብሔር የሚያፈራውን የበለጠ እንዲያፈራ ይገርዘዋል፡፡
የማያፈራውን ግን ፈጽሞ ይቆርጠዋል፡፡\n\n
        \t\t\t\t\t\t መግቢያ፡- ዮሐንስ 15፡ 1-8 \n\n
        ጌታችን ኢየሱስ ክርስቶስ በምድር ላይ በነበረበት ወራት ካስተማራቸው ትምህርቶች መካከል የተራራው ስብከትና የዮሐንስ
ወንጌል ከምዕራፍ 13-17 ያለው ሰፊና ብዙ እውነቶችን የዳሰሰባቸው ትምህርቶቹ ናቸው፡፡ \n\n
        በተለይ በዮሐንስ ወንጌል ምዕራፍ አሥራ አምስት ላይ ያለው ጌታ ደቀመዛሙርትን ለብቻቸውን ያስተማራቸው ትምህርት
ሲሆን የወይንን ተክሌ ምሳሌነትን በመጠቀም ከእርሱ ጋር ሊኖራቸው ስለሚገባው ግንኙነት አሳይቷቸዋል፡፡ \n\n
        የወይን ተክል በእስራኤል ህዝብ ዘንድ በብዛት ጥቅም ላይ የዋለ እየዋለም ያለና በሀገሪቱ በስፋት የሚተከል ዛፍ ሲሆን
እስከዚህ ትውልድ ድረስም የዘለቀ ነው፡፡ ከጥንት ዘመን አንስቶ ይህም ከግብጽ ምድር በሙሴ መሪነት ከወጡበት ጊዜ
ጀምሮ የተስፋይቱን ምድር እንዲሰልሉ የተላኩት ሰላዮች የምድሪቱን መልካምነትና ፍሬያማነት ለማሳየት አንድ የወይን ዘለላ
ለሁለት ሰው ተሸክመው በመምጣት ምድሪቱ ለወይን ተክል ምን ያህል ተስማሚ መሆኗን አሳይተዋል፡፡  \n\n
        የወይን ተክል በእስራኤል የታወቀ በመሆኑ የብሉይ ኪዳን አገልጋዮችም በስብከታቸውና በትንቢታቸው ወይንን በምሳሌነት
ተጠቅመው ለህዝቡ የእግዚአብሔርን መልእክት አስተላልፈውበታል፡፡ \n\n 
        ጌታ  ገበሬው  አብ  መሆኑንና  እርሱ  የወይን  ግንድ፤  ደቀ  መዛሙርት  ደግሞ  የወይን  ቅርንጫፍ  መሆናቸውን  ጠቅሶ 
አስተምሯል፡፡ ከወይን ተፈጥሮአዊ ባህሪይም እንደምንረዳው የወይን ቅርንጫፍ ራሱን ችሎ መቆም ስለማይችል እንደሌሎቹ 
ቅርንጫፎች ከግንዱ ጋር መጣበቅ በእጅጉ ያስፈልገዋል፡፡ በተጨማሪም በየጊዜው እየተገረዘ እንክብካቤ ካልተደረገለት 
በስተቀር እምብዛም አያፈራም፡፡ በመሆኑም በተገረዘ መጠን ፍሬውም እየበዛ የሚሄድ ተክል ነው፡፡ 
    </string>
    <string name="study12">
        \n
ወንጌል የሚለው ቃል የምስራች የሚለውን ትርጉም ያጣ ይመሳል፡፡ ዛሬ ግን ወንጌል የምስራች የሚለውን ትርጉም ያጣ
ይመስላል ምክንያቱንም ደስ የሚል ዜና የያዘ ሰው ባገኘው አጋጣሚ ይህንን የምስራች መናገር መፈለጉ አይቀሬ ነበርና፡፡ እኛ
ክርስቲያኖች ግን አጠገባችን ያለውን አጋጣሚ ለዚህ የምስራች ስንጠቀምበት አንታይም፡፡  \n\n
        ቤዛ ወደ ክላስ ከ15 ደቂቃ በፊት በመድረሷ፣ ክብ ክብ ሰርተው ከቆሙት የክፍል ጓደኞቿ አንዱን ግሩፕ ሰላምታ አቅርባ
ተቀላቀለች፡፡ እንደአጋጣሚ ሆኖ ሁሉም የተሰበሰቡት ተማሪዎች ወደ ካምፓስ የማለፊያ ነጥብ ሲያመጡ የተሰማቸው ደስታ
ምን ያህል እንደነበረ እየገለፁ ነበር፡፡ ነገር ግን ሁሉም እንደገለጹት ከሆነ ያ ደስታ ያሰቡትን ያህል ጊዜ አልቆየም፡፡ ወዲያው
ደግሞ ተመልሶ ባዶነት እንደተሰማቸው በተለያየ አባባል ያብራሩ ጀመር፡፡ ቤዛም ወደ ካምፓስ መግባት የሚያስችላትን
ውጤት ስታመጣ ተሰማትን ትልቅ ደስታ ለአፍታ አሰበችው፤ እንደ እውነቱ ከሆነ ለሷም ቢሆን እንደ ጉም በኖ የጠፋ ደስታ
ሆኗል፡፡ ወዲያው ይህንን አጋጣሚ በመጠቀም “መቼም ቢሆን የማይቀየርና ነፍሳችንን የሚያሳርፍ ደስታ የምናገኘው
በክርስቶስ ኢየሱስ ነው፡፡” ለማለት አሰበች፡፡ ነገር ግን ይህንን ለማለት ስታመነታ ሌሎች ጣልቃ እየገቡ የየራሳቸውን ሀሳብ
ሀሳብ ማውራት ቀጠሉ፤ ወዲያውም አስተማሪው ስለመጣ ወደ ክላስ ገቡ፡፡  \n\n
        \t\t\t\t\t መግቢያ፡- የሐዋ. 17፡ 16-34 \n\n
        የሐዋርያው ጳውሎስ የወንጌል አገልግሎት ስልት እጅግ ውጤታማና ፍሬያማ መሆኑን ተዘዋውሮ ባገለገለባቸው ሀገሮች
የተገኘው ውጤት ይመስክራል፡፡ ወንጌልን ለማሰራጨት አቅዶ ከተነሳበትና ስለ ወንጌል እስከታሰረበት ጊዜ ድረስ ቢያንስ
ሁለት ዓይነት ስልቶች በአገልግሎቱ ታይተዋል፡፡ የመጀመሪያው ስልቱ የአይሁድ ምኩራብ ባለባቸው ሀገሮች አስቀድሞ
በመግባት፣ የብሉይ ኪዳን መጽሐፍት ዕውቀት ለነበራቸው ሰዎች፣ ይጠበቅ የነበረው መሲህ መምጣቱንና እርሱም ኢየሱስ
ክርስቶስ መሆኑን በመናገር ወንጌልን ይመሰክርና ደቀመዛሙርትን ያፈራ ነበር፡፡ ሁለተኛ ስልቱ ደግሞ የአይሁድ ምኩራብ
በሌለባቸው ከተሞች ሲደርስ ህዝብ የሚሰበሰብበትን ስፍራ መፈለግና በዚያ የክርስቶስን አዳኝነት መመስከር ነበር፡፡ በተለይ
በፊልጵስዮስ ከተማ ወንጌልን የመሰከረው በዚህ መንገድ ነው፡፡ ወደ ግሪክ-አቴና (አቴንስ) ከመምጣቱ በፊት በፊልጵስዮስ ስለ
ወንጌል ከሲላስ ጋር ታስሯል ተደብድባል፡፡ በተሰሎንቄና በቤሪያም የነበረው ሁኔታ አስቸጋሪ ነበር፤ ሆኖም የግሪክን ዋና
ከተማ አቴንስን በወንጌል ለመድረስ ወደዚያም አምርቷል፡፡ \n\n
        የግሪክ ህዝብ ከጥንት ጀምሮ በዓለም ህዝብ ዘንድ የታወቀ ሲሆን “አንድ ዓለምና አንድ ቋንቋ” በሚል መርህ ከክርስቶስ ልደት
በፊት በ4ኛው ክፍለ ዘመን ዓለምን በመግዛት፣ የግሪክን ቋንቋና ባህል ያስተዋወቀውን ታላቁ እስክንድርንና ብዙ ፈላስፎችን
ያፈራ ህዝብ ነው፡፡ ከዚህ አንፃር የግሪክ ህዝብ ልዩ ትኩረትና ዝና ያለው በመሆኑ በቀላሉ የማይደፈር ህዝብ ነበር፡፡ ሆኖም
ሐዋርያው በወንጌል እነርሱን ለመድረስ  ካለው ብርቱ ናፍቆትና  ፍላጎት የተነሳ ወደዚህ  ህዝብ  በመሄድ  እግዚአብሔር
የሰጠውን ዕድል ተጠቅሞ የክርስቶስን አዳኝነት ሲመሰክር እንመለከታለን፡፡
    </string>
    <string name="study13">
        \n
        ለአብዛኛው የክርስቲያን ህብረተሰብ አምልኮ የሚለውን ቃል ስንሰማ ወደ በአእምሮአችን የሚመጣው እሁድ ወይም በሌሎች
ቀናት ተሰባስበን የምናደርገው የዝማሬና የስብከት ፕሮግራም ነውው፡ ከዚህም የተነሳ ይመስላል ከቤታችንና ከሳምንት
ውሎአችን ይልቅ አምልኮን በቤተክርስቲያን አጥር ግቢ ወስነን ያስቀመጥነው፡፡ በእያንዳንዱ እንቅስቃሴ ውስጥ አምልኮ
እንዳለ የረሳን እንመስላለን፡፡  \n\n
        ይህ ደግሞ እውነተኛውን አምልኮ በሁሉም የህይወት ልምምዳችን ውስጥ እንዳንከተለው አድርጎናል፡፡ በቀናትና በቦታ
መገደብ ብቻ ሳያንሰን አምልኮን ከተወሰኑ የህይወት እንቅስቃሴዎቻችን ጋር አያይዘን በሁለንተናችን ከመገዛትና ከመሰጠት
የተከለከልን ይመስላል፡፡   \n\n
        ዛሬ በፌሎውሽፕ ትልቅ ፕሮግራም ተዘጋጅቷል፤ ሳሚ ደግሞ መዝሙሩን እንደሚመራ ተነግሮታል፡፡ በቃ ለረጅም ሰዓት
እናመልካለን ሲል አሰበ፤ ከምንም በላይ የመዝሙር አገልግሎት ደስ ይለዋል፡፡ ብዙዎችም በዚህ አገልግሎቱ ያደንቁታል ግን
ሁሌ የሚደንቀው ነገር ቢኖር ብዙ የመድረክ ጀግኖች በጓዳ ሲረቱ ማየቱ ነው፡፡ እንደዛ ጠብ አርግፍ ብለው የዘመሩለትን ጌታ
ኖረው ማሳየት ይከብዳቸዋል፡፡ በአንድ ሰው ላይ እንዴት ሁለት ባህሪያት ይንፀባረቃሉ? ይህንን ሲያስብ ባለፈው ሳምንት
ከፌሎሽፕ ሲወጣ ያጋጠመው ትዝ አለው፡፡ የእለቱን ፕሮግራም የሚያደንቁ ወጣቶች ከፊቱ ይሄዳሉ፤ አምልኮ ማለት በቃ
እንዲህ ነው! በማለት እየተቀባበሌ ያወራሉ፡፡ እንደ አጋጣሚ በፍጥነት የምትበር መኪና በአጠገባቸው አለፈችና በአካባቢው
የተቋረጠውን ውሃ ረጨቻቸው፡፡ የወጣቶቹ ወሬ ተቀየረ፣ የመኪናው ባለቤት አልሰማቸውም እንጂ የስድብ ናዳ አወረዱበት፡፡ \n\n
        \t\t\t\t\t\t መግቢያ ያዕቆብ 1፡26-27 \n\n
        አምልኮ የሚለው ቃል በመጽሐፍ ቅዱስ ከ159  ጊዜ በላይ የተጠቀሰ ሲሆን በብሉይ ኪዳን ከ100  ጊዜ በላይና በአዲስ
ኪዳንም  ከ59 ጊዜ  በላይ  ተጠቅሷል፡፡  አምልኮ  በእ/ር  ቃል  በስፋት  የተዳሰሰና  ትልቅም  ትኩረት  የተሰጠው  ሲሆን
እግዚአብሔር  ሰውን  የፈጠረበት፣  የእስራኤልን  ሕዝብ  ከግብጽ  ባርነት  ነፃ  ያወጣበትና  በክርስቶስ  ኢየሱስ  ዳግመኛ
የተወለደበት ዓላማም ይኸው ነው፡፡ \n\n
        በብሉይ ኪዳን ዘመን አልኮተ እግዚአብሔር በቦታና በስርዓት የተወሰነ ነበር፡፡ በመሆኑም አንደድ ሰው እግዚአብሔርን
ለማምለክ ወደ ማደሪያው ድንኳን (ቤተ መቅደስ) መሄድ ሲኖርበት የተለያዩ ሥርዓተ አምልኮንም ማካሄድ የግድ ይላል፡፡
በአዲስ ኪዳን ግን ክርስቶስ ኢየሱስ ስለ አምልኮ ከተናገረው እውነት እንደምንረዳው (ዮሐ. 4፡24) አምልን ለእግዚአብሔር
ለማቅረብ በቦታና በተለያዩ ሥርዓቶች አንወሰንም፡፡ \n\n
        መጽሐፍ ቅዱስ እግዚአብሔር ማን መሆኑንና ፈቃዱን ሲገልጥ እርሱ ራሱን በቃሉ የገለጠና የእኛን አምልኮ የሚሻ አምላክ
ነው፡፡ ደግሞም ሁሉን ቻይና ሁሉን አዋቂ አምላክ ነው፡፡ በተለይ በልጁ በኢየሱስ ክርስቶስ ቤዛነት እኛን በመዋጀቱ
አምልኮአችን የተገባው ጌታ ነው፡፡ (ዮሐ. 4፡23-24)፡፡ አምልኮአችን በእግዚአብሔር ዘንድ ተቀባይነት እንዲኖረውና እርሱን
ደስ እንዲያሰኝ ከተፈለገ መጽሐፍ ቅዱሳዊ መሰረት ሊኖረውና ህያው አምልኮ ሊሆን ይገባዋል፡፡ በአጠቃላይ እግዚአብሔር
ከቃል ኪዳን ህዝቡ አምልኮን የሚሻ ሲሆን አምልኮ ከፍጥረተ ዓለም ጀምሮ እስከ ዘላለማዊው ሁነት ድረስ የሚዘልቅ
ዘላለማዊው ተግባራችን ይሆናል፡፡
    </string>
    <string name="study14">\n
    በዘመናችን አለማችንን በመቆጣጠር ላይ ያለው የትውልዳችን አስተሳሰብ ስለ ንግድ እና ትርፍ ያለንን ትርጓሜ መስመር
እንዳስለቀቀው እሙን ነው፡፡ ለዚህ ደግሞ ምክንያቱ ብዙዎች የህይወታቸው መመሪያ ያደረጉት “የተቻለህን ሁሉ ያህል
ታገል፤  ብዙ  ሀብትንም  በመሰብሰብ  ከሌሎች  የተሻልክ  ሆነህ  ተገኝ”፡፡  የሚለው  የህይወት  መርህ  ነው፡፡  ይህም  ራስ
ወዳድነትን መሰረት ያደረገ፣ ሌሎችን በመጣል ራስን ከፍ ለማድረግ እንዲሁም በሌሎች መስዋዕትነት ለመክበር የሚደረግ
ሩጫ ነው፡፡  \n\n
        መጽሐፍ ቅዱሳችን የሚያስተምረን የንግድ እና ትርፍ ስርዓት ግን ከዚህ በተቃርኖ የሚለይ ነው፡፡ ስለ ጉዳዩ ያለው መጽሐፍ
ቅዱሳዊው ትምህርት የሌለውን ሰው ህይወት ማትረፍ እና መጥቀም እሰከቻለ ድረስ የራሱን ህይወት ሳይቀር በዋጋነት
መክፈል (አሳልፎ መስጠት) እጅግ ትርፋማ ንግድ እንደሆነ ነው፡፡ ጌታችን ኢየሱስ ክርስቶስም ያስተማረን ይህንኑ ነው፡፡
ስለዚህ ከዚህ አስተሳሰብ ስንነሳ ህይወታችን በሙሉ ንግድ ነው ወደሚለው ድምዳሜ እንመጣለን፡፡ ምክንያቱም ዛሬ
በእጃችን ላይ አሉን የእኛ ናቸው የምንላቸው የትኞቹም ነገሮች የትምህርት ደረጃችን፣ ገንዘባችን፣ ማህበራዊ ተቀባይነታችን
ጊዜያችን ወዘተ… የእኛ ሳይሆኑ ሌሎችን ለመጥቀም እና ለማትረፍ ከፈጣሪ የተሰጡን መነገጃዎቻችን  ናቸው፡፡  \n\n
        በርግጥ ብዙዎች እነዚህ ያሏቸውን ነገሮች በመጠቀም ሌሎችን በመበዝበዝ ላይ ይገኛሉ፡፡ ይህም እንደ ስኬት ተቆጥሮላቸው
ትርፋሞች እንደሆኑ ይወራላቸዋል፡፡ ጉዳዩ የዋጋ አሰጣጥ እና የእይታ ልዩነት ሆኖ እንጂ እንደ እግዚአብሔር ቃል ሊመለከት
ለቻለ ሠው ከእንደነዚህ አይነቶቹ ሰዎች በላይ በኪሳራ ውስጥ ያለ ሰው የለም፡፡ \n\n
        \t\t\t\t\t\t መግቢያ፡- ማቴ 25፡ 14-30 \n\n
        በጥንት ዘመን ሐብታም የሆኑ የመሬት ባላባቶች ሃብታቸውን እንዲቆጣጠሩላቸው እንዲያስተዳድሩላቸው በገንዘብ አያያዝ
ለሰለጠነ ነፃ ሰው ወይም በባርነት ላለ ሰው አደራ ይሰጣሉ፡፡ አማኞችም የጌታ መምጫ በቅርብ እንደሆነ በማሰብ አደራ
የሰጣቸውን ነገሮች በጥበብ በመጠቀም በተሰጣቸው ነገር በማትረፍ ባለአደራነታቸውን እንደ ቀላል ጉዳይ ሊመለከቱት
አይገባም፡፡ በዚያን ዘመን ብዙ ንብረት ያላቸው ሐብታሞች ረዥም ጉዞን ያደርጉ ነበር፡፡ በዚያ ዘመን የነበረውን አስተማማኝ
ያልሆነ የትራንስፖርት ሁኔታ በማሰብ በሚገባ የታቀደለት ጉዞ እንኳን የመመለሻውን ጊዜ ለመናገር እጅግ አጠራጣሪ ነበር፡፡  \n\n
        የመክሊት ዋጋ ከዘመን ዘመን ከቦታ ቦታ የተለያየ ቢሆንም የአንድ ዲናር ዋጋ የአንድ ሰው የሙሉ ቀን ክፍያ ነበር፡፡
የመጀመሪያዎቹ ሁለቱ አገልጋዮች ለጌታቸው አጋጣሚዎችን ሁሉ በመጠቀም መልካምና ታማኝ አገልጋዮች እንደሆኑ ሲያሳዩ
ሶስተኛው ለማትረፍ አንዳች ባለማድረጉ ጌታውን መንፈሳዊ ዕድሎች ለተለያዩ ሰዎች ይሰጣሉ፤ በሚገባ የተጠቀሙባቸው
ሌላ ይጨመርላቸዋል፤ ያልተጠቀሙባቸው ደግሞ ዋጋ እንደሌለው ያህል ይጣላሉ፡፡
    </string>
    <string name="study15">
        \n
        ቤተክርስቲያን የሚለው ቃል ኤክሌሽያ ከሚለው የግሪክ ቃል የተገኘ ሲሆን ትርጓሜውም ተጠርተው የወጡ ማለት ነው፡፡
እነዚህ  ተጠርተው  የወጡት  በክርስቶስ  ኢየሱስ  ሞት  ቤዛነት  አምነው  ጌታን  የሕይወታቸው  ጌታና  አዳኝ  አድርገው
የተቀበሉት አማኞች ናቸው፡፡ \n\n
        ብዙውን ጊዜ ሰዎች ቤተክርስቲያን የሚለውን ስም እማኞች የሚሰበሰቡትን ስፍራ ለማመልከት ይጠቀሙበታል፡፡ ሆኖም
ቤተክርስቲያን ህንፃን ወይም የመሰብሰቢያን አዳራሽ ሳይሆን አማኞች ያመለክታል፡፡
ሐዋርያው ማቴዎስ ቤተክርስቲያን የሚለውን ስም በወንጌሉ ደጋግሞ ጠቅሷል፡፡ ይህም ጌታ ኢየሱስ ክርስቶስ በቀጥታ
የጠቀሰውን “ቤተ ክርስቲያኔን እሠራለሁ” እና “ለቤተ ክርስቲያን ንገራት” ብሎ የጠቀሳቸውን በመጠቀም ነው /ማቴ. 16፡
18፣ 18፡ 17/፡፡  \n\n
        ጌታችን ኢየሱስ ክርስቶስ ካረገ በኋላ በበዓለ ሃምሳ ቀን የቤተክርስቲያን ልደት ሆነ፡፡ ከዚያ በኋላ በወንጌል አገልግሎት ላይ
የተሰማራው ሐዋርያው ጳውሎስ ወንጌልን ባሰራጨባቸው ሥፍራዎቸ፤ ቤተክርስቲያን ይተክል ነበር፡፡ ወንጌል ከመስከረና
ሰዎች ከዳኑ በኋላ የእግዚአብሔርን ቃል በማስተማር ደቀ መዛሙርት ያደርጋቸው ነበር /ሐዋ. 19፡8-10/፡፡
በመሆኑም ቤተክርስቲያን በክርስቶስ አምነው የዳኑትን ሰዎች ያመለክታል፡፡ ወንጌልን የማሰራጨት ተልዕኮ ይዛ፣ ያመኑትን
ደቀመዛሙርት በማድረግ ሥራ ተጠምዳ፣ መንፈሳዊ አገልግሎቶች የሚካሄዱባት ሥፍራ ነች።  \n\n
        እያንዳንዳችን ጌታን ለመከተል የወሰንነው ወንጌል በመሰክሩልን ሰዎች ሲሆን በቀጥታም ይሁን በሌላ መንገድ ከቤተ
ክርስቲያን ጋር ግንኙነት ነበራቸው፡፡ በምዕራቡ ዓለም ኤሌክትሮኒክ ቸርች (በተለያዩ ቻናሎች የሚተላለፉ መንፈሳዊ
ፕሮግራሞች) ለምሳሌ አገልግሎት መስጠት  ከጀመረበት ጊዜ ጀምሮ አንዳንድ ሰዎች በአካል ከአማኞች ጋር ኅብረት
የማድረግ ችግሮች እንደታዩባቸው ይነገራል፡፡ ይህም ሰዎችን በወንጌል ከመድረስና በተለያዩ ምክንያቶች ወደ ቤተክርስቲያን
(ወደ አማኞች ኅብረት) መሄድ የማይችሉትን ከመጥቀም አንጻር ብዙ ጠቀሜታ ቢኖረውም ሌሎች ደግሞ በዚህ አገልግሎት
ብቻ ረክተው ከቅዱሳን ጋር ኅብረት ማድረግ እንዳለባቸው ዘንግተው ይጎዳሉ፡፡ በብሉይ ኪዳን ዘመን “ወደ እግዚአብሔር
ቤት እንሂድ ባሉኝ ጊዜ ደስ አለኝ”፡፡ ይሉ ነበር /መዝ. 12፡1/፡፡ በመሆኑም በአንዲት ቤተ ክርስቲያን ታቅፎ ኅብረት ማድረግ
ለመታነጽና የተሰጠንንም ስጦታ ለመጠቀም ወሳኝ ነው፡፡ \n\n

    </string>
    <string name="title1"> ጥናት 1</string>
    <string name="subtitle1"> ህልውናውን መናፈቅ (መዝሙር 84፣ 1–10)</string>
    <string name="title2"> ጥናት - 2</string>
    <string name="subtitle2"> ትጋት (2 ጴጥ. 1፡2–11) \n</string>
    <string name="title3"> ጥናት - 3</string>
    <string name="subtitle3">  ትሕትና – (ፊጰ. 1–11) \n</string>
    <string name="title4"> ጥናት - 4</string>
    <string name="subtitle4"> ፌዘኝነት (ኤፌ. 4፡29_5፡4) \n</string>
    <string name="title5"> ጥናት - 5</string>
    <string name="subtitle5">  ግብዝነት (ማቴ. 23፣ 25–27) \n\n</string>
    <string name="title6"> ጥናት - 6</string>
    <string name="subtitle6">ራስን መግዛት (1 ቆሮ. 9፡ 24-27)</string>
    <string name="title7"> ጥናት - 7</string>
    <string name="subtitle7">ፍቅር (1 ዮሐ. 3፡ 1-18 </string>
    <string name="title8"> ጥናት - 8</string>
    <string name="subtitle8">ታማኝነት (መዝ. 73፡ 1-28)</string>
    <string name="title9">ጥናት - 9</string>
    <string name="subtitle9"> Sexuality I. (2ኛ ሳሙኤል 11፡ 127) </string>
    <string name="title10"> ጥናት - 10</string>
    <string name="subtitle10">2ኛ ሳሙ 13፡1–17</string>
    <string name="title11"> ጥናት - 11</string>
    <string name="subtitle11"> ፍሬያማ ህይወት (ዮሐ. 15፡ 1-8) </string>
    <string name="title12">ጥናት - 12 </string>
    <string name="subtitle12">አጋጣሚን ለወንጌል (የሐዋ. 17፤ 16-34) </string>
    <string name="title13">ጥናት -13</string>
    <string name="subtitle13">እውነተኛ አምልኮ (ያዕቆብ 1፡26-27)</string>
    <string name="title14">ጥናት -14</string>
    <string name="subtitle14">ትርፋማነት (ማቴ. 25፡ 14-30) </string>
    <string name="title15">ጥናት -15</string>
    <string name="subtitle15">ቤተክርስቲያን (ኤፌ. 11-12)  </string>

    <string name="discussion_1"> 1. የምትወዳቸው (ጃቸው) ሰዎች ሲናፍቁህ (ሽ)፤ ምን ታደርጋለህ (ሽ)?  \n\n
    2.ጸሐፊው ለማደሪያው ያላቸውን ናፍቆት እንዴት እንደገለጸ ዘርዝር (ሪ)? \n \n 3.የቆሬ ልጆች መቅደሱን የናፈቁበት ምክንያት ምንድን ነው? \n \n4.በቁጥር 10 ላይ የተገለጹትን የንፅፅር ሃሳቦች ምን እንማራለን? \n\n
    5.በዚህ ዘመን የምንገኝ አማኞች ከልባችን የምንናፍቃቸው ነገሮች ምንድን ናቸው? ናፍቆታችን በክፍሉ ከተገለጸው
ናፍቆት ጋር እንዴት ይነጻጸራል? \n\n 6.ከዛሬዉ ጥናት ምን ተማርክ? ምንስ ለማድረግ ወሰንክ?  </string>
    <string name="discussion1_title"> 2  ጴጥ. 1፡2-11 \n\n</string>
    <string name="discussion_2">1. በአንድ አትት በኦሎምፒክ ውድድር የወርቅ ሜዳሊያ ለማግኘት ምን ማድረግ አለበት? \n\n 2. ጴጥሮስ አማኞችን ትጋትን እያሳያችሁ ጨምሩ የሚላቸው ነገሮች ምንድን ናቸው? \n\n
    3. ከቁጥር 5_7 ባለው ክፍል ጨምሩ በተባሉት ባሕሪያት ላይ  ተወያዩባቸው።\n\n4.እንዲጨምሩ የታዘዙት ነገሮች ብበዙላቸው ውጠቱ ምንድን ነው? \n\n
    5.“ወደ ኢየሱስ ክርስቶስ መንግስት መግባት በሙላት ይሰጣችኋልና” ሲል ምን ማለቱ ነው?\n\n 6. በአሁኑ ሰዓት በሕይወትህ ስራፈትና ፍሬቢስ እንዳትሆን ምን ለማድረግ ወሰንክ? </string>
    <string name="discussion2_title">2  ጴጥ. 1፡2-11 </string>
    <string name="discussion3_title">ፊሊጲ. 2፤1-11 </string>
    <string name="discussion_3">1.በክርስቲያኑ ማህበረሰብ የትህትና መገለጫ ተደርገው የምወሰዱ ነገሮች ምንድን ናቸው? \n\n 2.በቁጥር 3 እና 4 ላይ በተጠቀሰው ሐሳቦች መሰረት ትሁት እንዳንሆን የሚያደርጉ ነገሮችን ዘርዝር፡፡ \n\n
    3.በክርስቶስ ኢየሱስ የተገለጡት የትህትና መንገዶች ምን ምን ናቸው? \n\n 4.በትህትና እና በደካማ የራስ አመለካከት መሃከል ያለው ልዩነት ምንድን ነው? \n\n
    5. እግዚአብሔር ለክርስቶስ ትህትና የሰጠው ምላሽ ምንድን ነው?\n\n 6.“የባሪያን መልክ ይዞ”፥ “ራሱን ባዶ አደረገ”፥ “ራሱን አዋረደ” በሚሉት ሐሳቦች ላይ ተነጋገሩባቸው\n\n
    7.ከዝህ ጥናት ምን ተማርክ? እንዴትስ ተግባራዊ ለማድረግ ወሰንክ? </string>
    <string name="discussion_4">1.ጓደኞችህ በመደጋገም ቢያሾፉብህ(ሽ) ምን ይሰማሃል (ሻል)? ምን አይነት ተፅዕኖ አንተ (ቺ) ላይ ይኖረዋል? \n\n 2.በኤፌ. 5፡3-4 ላይ ለቅዱሳን የማይገቡ ተብለው የተጠቀሱት ምን ምን ናቸው ? \n\n
    3.የስንፍና (ተራ) ንግግር ወይም ዋዛ ፈዛዛ ተብለው የተፈረጁት እንዴት ያሉ ንግግሮች ይመስሉሃል(ሻል)? \n\n 4.ተራ ንግግር ወይም የፌዝ ንግግር ለምን ለቅዱሳን አይገባም ተባለ?\n\n
    5.በጎ ቃል በመናገር እንዴት ሌሎችን ማነፅ ይቻላል?  \n\n 6.በፌዝ የተሞሉ ንግግሮች በተናጋሪውም ሆነ በሰሚው ላይ ምን ዓይነት ተፅዕኖ አላቸው? \n\n 7.ከዚህ ጥናት በመነሳት ንግግርህን (ሽን) እንዴት ትመዝነዋለህ (ኚዋለሽ)? ፌዘኛ ሆነህ (ሽ)
ሌሎች ከንግግርህ(ሽ) የተነሳ ለመታነፅ ምን ያህል ወደ አንተ (አንቺ) ይመጣሉ? </string>
    <string name="discussion4_title">ኤፌ. 4፡29_5፡4</string>
    <string name="discussion5_title">ማቴ. 23፡ 25-28 </string>
    <string name="discussion_5">1.በአሁኑ ጊዜ አባል በሆናችሁበት ኅብረት ውስጥ ግብዝነት የሚገለጠው እንዴት ነው? \n\n 2.ኢየሱስ ክርስቶስ ፀሀፍትንና ፈሪሳዊያንን ከምን ጋር አነፃፀራቸው? \n\n
    3.በዚህ ክፍል የፈሪሳውያንና የፀሐፍት የሚታይና የማይታይ ባህሪያቸው ምንድን ነው?\n\n4.በኖራ የተለሰነ መቃብር ሲል ምን ማለቱ ነው? እንዴትስ ይህንን ከፈሪሳውያንና ከፃህፍት ጋር አዛመደው? \n\n
    4. ኢየሱስ ክርስቶስ የተራራው ስብከት ተብሎ በሚታወቀው ክፍል በተለይም በምዕ. 6.የግብዝነት ባህሪያት እንዴት ያሉ ናቸው? በሕይወታችን ወይም በአገልግሎታችን እንዴት ባለ አኳኋን ልገለጡ
ይችላሉ?\n\n 7.ግብዝነት የሌለበት እውነተኛ ክርስቲያናዊ ኑሮ እንዴት ልንለማመድ ይገባል? </string>
    <string name="discussion6_title">1.  ቆሮ 9፡ 24-27</string>
    <string name="discussion_6">
        1.አንድ አትሌት በኦሎምፒክ የማራቶን ውድድር ከሁሉ መጨረሻ ሆኖ ቢያጠናቅቅ ምን ዓይነት ስሜት የሚሰማው
ይመስልሃል (ሻል)?\n\n 2.ጳውሎስ ራሱን የምገዛን ክርሲቲያን ከምን ጋር ያነፃፅረዋል (በምን ምሳሌስ ይገልፀዋል)? \n\n 3.የሚጠፋውና የማይጠፋው አክሊል (ሽልማት) ተብለው የተገለፁት ምን ምን ናቸው? \n\n
        4.ለአንተ (ለአንቺ) ያለ ሀሳብ (ግብ እንደሌለው) መሮጥ ምን ማለት ነው? በአማኝ ሕይወት ውስጥስ እንዴት ይገለጣል?\n\n 5. ራስን ማስገዛት ለግብ ከመሮጥ ጋር ምን ግንኙነት አለው? \n\n
        6. አንድ ሰው እስከ ፍፃሜ ቢሮጥም ሽልማቱን እንዳይቀበል የሚያደርጉት ነገሮች ምንድን ናቸው? \n\n 7.ለሌሎች ሰብከህ(ሽ) ወይም ሌሎችን አገልግለህ(ሽ) የተጣልክ (ሽ) እንዳትሆን(ኚ)  ወይም ከሽልማቱ እንዳትጎድል(ይ)
እንዴት ራስህን (ሽን) ማስገዛት አለብህ(ሽ)? \n\n 8.ራስን በመግዛት ለክርስቶስ በመኖር ውስጥ የፀጋው ድርሻ ምንድን ነው? (ቲቶ. 2፡11-14 ይመልከቱ)
    </string>
    <string name="discussion7_title">1ኛ ዮሐ፣ 3፡18 </string>
    <string name="discussion7">1.በጣም የምታውቀው (ቂው) ሰው እንደሚጠላህ (ሽ) ብታውቅ(ቂ) ምን ይሰማሃል (ሻል)? \n\n 2. በዚህ ክፍል ላይ ኃጢአትን የሚያደርጉ ምንድን ናቸው ተብለዋል? የማያደርጉትስ? \n\n
    3.ኃጢአትን በማድረግና ወንድምን ባለመውደድ መካከል ያለው ግንኙነት ምንድን ነው? \n\n 4.በቁ. 14 ላይ “እኛ ወንድሞችን የምንወድ ስለሆንን ከሞት ወደ ሕይወት እንደተሻገርን እናውቃለን” ሲል ምን ማለቱ ነው?\n\n
    5.“ወንድሙን  የሚጠላ  ሁሉ  ነፍሰ  ገዳይ  ነው፤  ነፍሰ  ገዳይም  የሆነ  ሁሉ  የዘላለም  ሕይወት  በእርሱ  እንዳይኖር
ታውቃላችሁ” ይላል ይህንን እንዴት ትረዳዋለህ(ሽ)? \n\n 6.የእግዚአብሔር ልጅ እንደመሆንህ(ሽ) መጠን ለወገኖች ያለህን (ሽን) ፍቅር  እንዴት ለመግለጥ ወሰንክ (ሽ)? </string>
    <string name="discussion8_title">Psalms 73:1-28 \n</string>
    <string name="discussion_8">1. ኃጢያተኞች ሲሳካላቸው በምትኩ አንተ(አንቺ) ይገባኛል ያልከውን (ያልሽውን) ስታጣ(ጪ) ምን ይሰማሃል(ሻል)  \n\n 2.አሳፍን ሊያሰናክሉት የሐጢያተኞች ሁኔታ ወይም ስኬት ዘርዝር(ሪ)
    \n\n 3.ዘማሪው በቁ. 17 ላይ ስለኃጢያተኞች ስኬት ያለው አመለካከት እንዴት ተቀየረ?  \n\n 4.ያያችው (የተመለከታቸው) ነገሮች በሕይወት ላይ ምን ጉዳቶች አስከተሉ \n\n 5.ቢዚህ ሁሉ ሁኔታ ላይ እግዘኢያብሔር ለአሳፍ ምን ነበር
    \n\n 6. የአሳፍ ሕይወት ለእኛ ምን ያስተምራል </string>
    <string name="discussion9_title">2ኛ. ሳሙ. 11፡1-27</string>
    <string name="discussion_9">1.ዘና ማለት ስትፈልግ(ጊ) ምን ዓይነት ቦታዎችን ትመርጣለህ(ሽ)? ዓላማችንን እንድንስት የሚያደርጉ በዙሪያችን ያሉ
መዝናኛዎች ምንድን ናቸው? \n\n 2. ዳዊትን በኃጢያት እንዲወድቅ ያጋለጡት ነገሮች ምንድን ናቸው ብለህ ታስባለህ(ሽ)? ቤርሳቤህስ ለውድቀቱ ምን ሚና
ነበራት? \n\n 3. ዳዊት ራሱን ለዝሙት ኃጢአት ያጋለጠባቸውን ደረጃዎች ተናገር፡፡ \n\n 4. በኃጢያት ላለመውደቅ ዳዊት ምን ዓይነት እርምጃዎችን መውሰድ ይችል ነበር? \n\n 5.
    ዳዊት ኃጢአቱን ለመሸፈን ያደረገው ነገር ምንድን ነ? \n\n 6.ክፉ ምኞት ወደ ልብህ በመጣ ጊዜ ወደ ኃጢእት እንዳይመራህ ምን ማድረግ አለብን? \n\n7.የዳዊት ህይወት በምን አይነት መንገድ ለኛ ማስጠንቀቂያ ይሆናል?
    </string>
    <string name="discussion10_title">2ኛ. ሳሙ 13፡ 1-17 \n</string>
    <string name="discussion10">1.በዙሪያህ(ሽ) ያሉ ሰዎች አንድን ሰው ፍቅር ይዞታል የሚሉት ምን ዓይነት ነገሮች ሲታዩበት ነው? \n\n
    2.የአምኖን ፍቅር እውነተኛ እንዳልሆነ በክፍሉ እንዴት ተገልጧል? \n\n 3.በያዕ. 1፡ 14-15 መሰረት የአምኖንን የውድቀት ሂደት እንዴት ትገልፀዋለህ(ሽ)? \n\n
    4.አምኖን ከትዕማር ጋር ከተኛ በኋላ ለምን ጠላት? ይህስ ምን ያስተምረናል? \n\n 5.እውነተኛ ፍቅርና እውነተኛ ያልሆነ ፍቅር ባህሪያት ምን ምን ናቸው? \n\n
    6.የአምኖን ሐሳብ ተፈጻምነትን ያገኘው እንዴት ነው? ይህስ ምን ያስትምረናል? \n\n 7.ከዚህ ጥናት ምን ተማርክ ?</string>
    <string name="discussion11_title">ዮሐ. 15፡ 1-8 </string>
    <string name="discussion11">1.ፍሬያማ ነኝ ብለህ(ሽ) ታስባለህ(ቢያለሽ)? \n\n 2.ፍሬ ማፍራታችን እግዚአብሔርን እንዴት ያከብራል? \n\n
    3.በክፍሉ ውስጥ ፍሬ ስለማፍራት የተዘረዘሩ ነገሮች ምንድን ናቸው? \n\n 4.ከክርስቶስ ጋር ላለን ህብረት ቅድምሁነታዎቹ ምንድን ናቸው? ጠቀመታውስ? \n\n
    5.“በእኔ ብትኖሩ ቃሎቼም በእናንተ ቢኖሩ የምትወዱትን ሁሉ ለምኑ ይሆንላችኋል” ሲል ምን ማለቱ ነው? \n\n 6.”በእኔ የሚኖር እኔም በእርሱ እርሱ ብዙ ፍሬ ያፈራል” ሲል ምን ማለቱ ነው?\n\n
    7. በህይወትህ ብዙ ፍሬ እያፈራህ (ሽ) ካልሆነ በዚህ ክፍል መሰረት ኢየሱስ ምን ይመክርሃል?</string>

    <string name="discussion12_title">የሐዋ. 17፡ 16-34 \n</string>
    <string name="discussion12">1.አንድ ሰው ስለ ክርስቶስ እንዳይናገር የሚከለክሉት ውሳጣዊና ውጫዊ ምክንያቶች ምንድን ናቸው? \n\n 2. ጳውሎስ የአቴናን ሰዎች ጆሮ ለማግኘት የተጠቀመው ብልሀት  ምንድን ነው? \n\n
    3.በከተማው ጣዖት መሙላቱን አይቶ ጳውሎስ መንፈሱ ስለተበሳጨበት ወንጌልን ለመናገር ተነሳሳ፡፡ አንተ(አንቺ) ለዚህ
ዓይነት ክስተት ምን ዓይነት ምላሽ አለህ(ሽ)? \n\n 4.ጳውሎስ በምስክርነቱ ምን ምን ዋና ዋና ጉዳዮችን አንስቷል? ከዚህስ ምን እንማራለን? \n\n 5.ከጳውሎስ የወንጌል ምስክርነት አቀራረብ በመነሳት ሰዎች ወንጌል እንዲሰሙ ከእኛ የሚጠበቁት ነገሮች ምን ምን ናቸው? \n\n
    6.በጳውሎስ ስለ ክርስቶስ ሲናገር አስከፊና ሞራል የሚነኩ ነገሮች ገጥመውታል (ቁ. 18, 32)፡፡ አንተስ (አንቺስ) እንደዚህ
ዓይነትን ገጠመኞች እንዴት ታልፈዋለህ (ታልፊዋለሽ)? \n\n 7.ከዚህ ጥናት የተማርከው ነገር ምንድን ነው?</string>

    <string name="discussion13_title">ያዕቆብ 1፡26-27 </string>
    <string name="discussion13">1.ሰዎች እግዚአብሔርን አምላክን የሚሉት ምን ምን ሲያከናውኑ ነው?  \n\n 2.በእግዚአብሔር ዘንድ ተቀባይነት ያለውና የሌለው አምልኮ ምን አይነት ነው? \n\n
    3.አንደበቱን ሳይገታ ልቡን እያሳተ እግዚአብሔርን የሚያመልክ የሚመስለው ማንም ቢኖር የእርሱ አምልኮ ከንቱ
ነው” ሲል ምን ማለቱ ነው? \n\n 4.ችግረኞችን መርዳት ከአምልኮ ጋር እንዴት ይያያዛል? \n\n 5. በአለም ከሚገኝ ዕድፈት ራስን መጠበቅ ሲል ምን ማለቱ ነው? \n\n 6.በብሉይ ኪዳን አምልኮ መስዋዕት ከማቅረብ ጋር ይያያዛል፡፡ በአዲስ ኪዳንስ የሚቀርበው የአምል መስዋዕት ምን
ምን ያካትታል? (ዕብ. 13፡15-16) ይመልከቱ፡፡ \n\n 7.ከዚህ ክፍል በመነሳት በአሁኑ ጊዜ ያለውን የአምል ግንዛቤና ልምምድ እንዴት ተምዝነዋለህ? ምንስ ለማድረግ
ወሰንክ? \n\n</string>
    <string name="discussion14_title">ማቴ 25፡ 14-30 </string>
    <string name="discussion14">1. ከእግዚአብሔር ተቀብያለሁ ብለህ(ሽ) የምታስበው (ቢው) መክሊት ምንድን ነው? \n\n 2.ጌታው ለአገልጋዮቹ መክሊቱን በምን ዓላማ ሰጣቸው? አገልጋዮቹስ በተቀበሉት መክሊት ምን አደረጉ?\n\n
    3.ሐኬተኛው ባሪያ ስለጌታው የነበረው አመለካከት ምን ነበር? በተሰጠው ኃላፊነትስ ላይ ምን ተፅዕኖ
አሳድሮበታል? \n\n 4.በክፍሉ … ከሌለው ግን ያው ያለው እንኳን ይወስድበታል ሲል ምን ማለቱ ነዉ?  \n\n 5.ወደ ጌታ ደስታ ግባ ሲል ምን ማለቱ ነው? \n\n 6.በዚህ ጥናት በተሰጠህ ስጦታ ተጠቅመህ ስለማትረፍና ስላለማትረፍ ምን ተማርክ? ከዚህ አኳያ የሕይወት
ልምድ ካለህ ለቡድኑ አካፍል?</string>
    <string name="discussion15_title">1  ኤፌ. 2፡ 11 - 22 </string>
    <string name="discussion15">1.በአይሁድና በአሕዛብ መካከል የነበረው ልዩነት ምንድን ነው? \n\n 2.እነኚህ ሁለት የተለያዩ ቡድኖች (አይሁድና አሕዛብ) የነበራቸው ልዩነት እንዴት ያለ ተፅዕኖ ይፈጥራል? \n\n
    3.ክርስቶስ በስጋው በአዋጅ የተነገሩትን ትእዛዛትን መሻሩ ምን ፋይዳ አለው? \n\n 4.ክርስቶስ በመስቀሉ ስራ በአይሁድ- አሕዛብ ዘንድ የነበረው ግንኙነት ላይ ምን አይነት ለውጥ አምትቷል? \n\n
    5.በቤተክርስቲያን ወይም በግል ሕይወታችን ስርዓቶችን በመጠበቅ የክርስቶስን ስራ ችላ የምንለው በምን አይነት መንገድ ነው?  \n\n 6.ከዝህ ጥናት የምንማረው ነገር ምንድነው? </string>
    <string name="fb_url">Facebook : <a href="https://bit.ly/2WIVhbk">BDU Christian Students Fellowship VLM</a> </string>
    <string name="youtube_url">Youtube : <a href="https://www.youtube.com/channel/UCbnR6qFRgmTCKYYcxYIAP2A">BDU Christian Students Fellowship VLM</a></string>
    <string name="email">Email :<a href="mailto:Email : yididiya127@gmail.com">yididiya127@gmail.com </a></string>
    <string name="preface_1">ይህ የመጽሐፍ ቅዱስ ጥናት መተግበሪያ ለግልም ሆነ ለቡድን ጥናት ይጠቅማል፡፡ በቡድን ጥናት ግን የበለጠ ጠቃሚነት
አለው፡፡ ስለዚህ መሪው የጥናት ጊዜውን ከመጀመሩ በፊት በደንብ መዘጋጀት አለበት፡፡ ከዚህ በታች የተገለጹት ሐሳቦች
እንዴት የመጽሐፍ ቅዱስ ጥናት ቡድን መምራት እንደሚቻል ለመሪው ግንዛቤ ይሰጣሉ፡፡ </string>
    <string name="preface_2_title">ከቡድን ጥናቱ በፊት</string>
    <string name="preface_2">1.የተከታዩን ሳምንት ጥናት ክፍል አስቀድመህ ለአጥኚዎች በመስጠት አንብበውት እንዲመጡ አድርግ፡፡  \n\n
    2.የጥናቱን ክፍል በጸሎት በመሆን ሀሳቡን እስክትረዳው ድረስ ደጋግመህ አንብበው፤ ቢያንስ ሁለት ጊዜ ቢነበብ ጥሩ
ነው፡፡ \n\n 3.ወደተዘጋጀው ጥናት በመሄድ ጥናቱን በማጥናት እግዚአብሔር በግል ለራስህና ለቡድን የሚልህን አስተውል፡፡
በዚህ ጥናት ሦስት ዓይነት ጥያቄዎችን እናገኛለን፡፡ \n\n \t\t 3.1 የመመልከት ጥያቄዎች (OBSERVATION) - ምንባቡ ስለምን እንደሚናገር ለመረዳት የሚረዱ ጥያቄዎች፣ \n\n \t\t 3.2 የመተርጎም ጥያቄዎች (INTERPRETATION) - የፍቺ ወይም ዋና ሐሳቡን የመረዳት ጥየቄ፣
    \n\n \t\t 3.3 የማዛመድ ጥያቄዎች (APPLICATION) - ዋና ዋና ሐሳቦችን በግል ወይም በቡድን ከሕይወታችን ጋር
ማገናዘብ፤  \n\n 4.ለእያንዳንዱ የቡድን አባል ጸልይ፡፡  </string>
    <string name="preface_3_title">በቡድን ጥናት ጊዜ</string>
    <string name="preface_3">1.ሁሉም የመጽሐፍ ቅዱስ ጥናት ቡድን አባላት በነጻ ሐሳባቸውን ሊሰጡ የሚችሉበትን ሁኔታ መፍጠር \n\n 2. የጥናቱን ክፍል ሁሉም አባላት ሊሰሙት በሚችል ድምጽ ከቡድን አባላት በአንድ ወይም በሁለት ማስነበብ፤
    \n\n 3. እያንዳንዱ ጥናት የራሱ መግቢያ ካለው በጥናቱ መጀመሪያ ላይ ለቡድኑ አባላት ሁሉ ማንበብ (የጥናቱ ዓላማ
ግን ለቡድን አባላት የሚነበብ ሳይሆን መሪው እንዲመራበት ብቻ ነው)፡፡ \n\n 4.ባለመጨነቅ ዘና ብሎ በቅደም ተከተል ጥያቄዎችን መጠየቅ፣ አስፈላጊም ሲሆን ጥያቄውን በሌላ አባባል
(በተብራራ ሁኔታ) ማቅረብ፣ በዚህ ጊዜ ውይይቱን በጥናቱ ክፍል ላይ ብቻ መመስረትና መጽሀፍ ቅዱስን ዋና
ባለሥልጣን ማድረግ፤ \n\n 5.ሰዓቱን በሚገባ መቆጣጠር፣ ይኸውም ጥናቱን በሚገባ አጥንቶ ለመጨረስ፣ ለጸሎትና ለምስክርነት ጊዜ
እንዲበቃ በማድረግ መከፋፈል፤   \n\n 6. ብዙ  ጊዜ  የመመልከት  ጥያቄ  ላይ  አለመግደል፣  የማዛመድ  ጥያቄው  ሐሳብ  እንዳይረሳ  ጥሩ  ውይይት
በመተርጎም ጥያቄዎች ላይ እንዲደረግ መፍቀድ፣ የማዛመድ ጥያቄዎችን በፍጹም አለመተው፤ \n\n 7.እያንዳንዱ የቡድን አባል ከተጠናው ጥናት ቢያንስ አንድ ግልጽ የሆነ ከሕይወቱ ጋር የሚዛመድ መልእክት
እንዲያገኝ ዓላማ ማድረግ፤  \n\n 8. እያንዳንዱ  የመጽሐፍ  ቅዱስ  ጥናት  ቡድን  አባል  ለሚቀጥለው  የጥናት  ስብሰባ  በግል  ራሱን  አዘጋጅቶ
እንዲመጣ ማበረታታት፤ </string>
    <string name="preface_4_title">ከጥናቱ በኋላ </string>
    <string name="preface_4">1.ለእያንዳንዱ የጥናት ቡድን አባል፣ ማንኛውንም ችግርና ጉዳይ ለመካፈልና ክትትል ለማድረግ፣ ትኩረትና ቦታ
መስጠት፣  \n\n 2.የቡድን አባላት የሚቀጥለው የጥናት ጊዜ እስኪደርስ ድረስ ለመረዳዳትም ሆነ ልምዳቸውን ለመለዋወጥ እንዲገናኙ
ማበረታታት፣ </string>
</resources>
